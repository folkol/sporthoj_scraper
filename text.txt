[<div id="inlagg" style="padding: 13px;"><div id="inlagg6269" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6269" style="text-decoration: none"><font color="#222222" face="Tahoma" style="font-size: 18px">Det är april</font></a>
</div>
<div style="width: 100%;">
</div>
<div style="margin-top: 5px"><font face="Tahoma, Verdana" style="font-size: 13px"><p>
Kört väldigt lite. Till och från jobbet några gånger. Får nästan tvinga av mig från den trygga motorvägen och ta någon lite roligare väg hemåt. Men det känns konstigt. Hojen far, wobblar och lever rövare... tycker jag. Förmodligen kör den precis som den ska.
</p>
<p>
Jag håller i mig för hårt tycker jag. Glömmer klämma knäna. Känner mig felplacerad. Glömmer bort att jag kör och börjar tänka på annat. Så fort jag gasar på lite kommer tanken "whuuuuut.... det här känns ju läskigt". Kör långsamt. Får känslan "det här kan du inte"."Fega jävel, köra runt på stora rockkatten, som du älskar och så kör du runt i fisfart och vinglar som en noobie." 
</p>
<p>
Får sällan den där goa känslan i magen längre. Det känns mest ... jag vet inte... typ: fel?
</p>
<p>
Vet inte vad som är fel bara. Har inte fått förtroende för däcken än. Satt snett gjorde de ju med. Körningen känns som framhjulet sitter löst. Trots att jag kollat, drar och kollar noga noga varje körning. 
</p>
<p>
I helgen var sambons första riktiga racehelg sen han tog sin licens. Jag försöker hjälpa till vid sidan av men ändå känner man sig lite utanför. Det är ju hans grej, det är ju inte direkt så man behövs. Ändå står jag där vid sidan av banan och ser dom tuffa killarna och tjejerna rejsa helvet och då kommer ju suget. Faan man skulle köra så där. Snyyyyyggt. Sen såg jag Superbike. Då gick jag efter ett varv. För då insåg jag. Det där gick jädrans mycket snabbare och jag fick ont i magen av farten. För tänk. När sambon kör så där. Då kommer jag ha ont i magen varje rejs.
Och jag kan definitivt inte köra så där.
</p>
<p>
Sätter mig med mina onda fötter och knän i tältet och väntar och funderar. Visst skulle det vara skitkul och rejsa rejs på riktigt. Fast det är ju hans grej. Och rent praktiskt, hur skulle det funka? Två barn, två rejsputtar som ska fara runt, plocka med oss kaninerna också då förstås, fixa öronkåpor till kaniner, finns det? Ser de andra familjerna med barn, hundar, fåglar och barnpool. Men jag vet inte. Kommer på att det där är ju bara ursäkter. Vill jag köra så är det klart jag ska köra. 
</p>
<p>
Problemet nu är bara att min körning är så jävla usel på gata och jag får inte till det. Så börja köra bana känns ju väldigt dumt bara. Ja fler ursäkter är ju att jag är för stor, man ska vara smal och smidig och liten för att köra rejs ju. Skinnstället kommer inte på. Jag behöver ny hjälm och nytt ryggskydd och jo... nya stövlar. Snart är handskarna slut. Jag har fel hoj. Jag har lagt precis alla pengar på renovering (vilket var helt enligt årets budget och plan men man hade ju hoppats få råd med någon bandag i alla fall men det verkar skita sig).
Så jävla moget att lägga pengar på ett hus istället för sin hoj. Illa. 
</p>
<p>
Det är augusti. I min själ känns det som april. Körningen känns som april. Och jag förstår varför. Jag har varit helt tömd på energi, näringsbrist big time senaste två åren, sköldkörteln har nog varit utslagen längre än så. När jag fick upp ögonen för det och började knapra tillskott och väcktes upp ur min dvala så var det början av juni. Så ja. Våren kom sent i mig och nu är det april. Säsongen har precis börjat. Ändå säger telefonen att det är augusti. Känns sorgligt alltihop bara. 
</p>
<p>
Jag förstår det inte. Hjärtat säger att det är april. Hjärnan säger byt hoj. Okej. Titta kan man ju alltid....  
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 1 / 8 - 2014 08:28 | <a href="/blogg/?inlaggid=6269"><img border="0" src="/css/blogg/kommentarer.gif"/> Kommentarer: 2</a></font></div></div><div id="inlagg6257" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6257" style="text-decoration: none"><font color="#222222" face="Tahoma" style="font-size: 18px">Livsglädje</font></a>
</div>
<div style="width: 100%;">
<a href="/galleri/visabild?id=139813&amp;ordning=desc"><img border="1" hspace="5" src="/galleri/bild?id=139813&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
En uppdatering från Milla.
</p>
<p>
Mår fantastiskt bra, en massa herrans träningsvärk och min högerfot/häl protesterar alltjämnt så jag går som en 83 åring och skulle gärna ha kryckor för att ens ta mig ur sängen. Fördelen med hälproblem är dock att de inte alls belastas vid hojkörning, man ska se saker från den ljusa sidan.
</p>
<p>
Fortsätter äta mina kosttillskott och det har börjat ge spännande effekter. Till exempel har jag ökat min basala kroppstemperatur från ca 35,4 till 36,5. Det innebär ju att min kropp förbränner mer för varje sekund den är vid liv. Det är bra för det är precis det jag vill uppnå, att få igång sköldkörteln igen. Jag har fått ordning på magen, börjat svettas och den vanliga ledvärken har gett sig. Dock har den i och för sig ersatts av konstant träningsvärk men det är en annan värk. Jag är också mycket piggare, gladare och har en hjärna som kickat igång på allvar och tänker ut massa idéer hela tiden. 
</p>
<p>
Träningsvärk ja. Sjukgymnasten och läkaren sa att cykla och styrketräna får jag göra, däremot har jag gå och joggingförbud. Jag som älskar att gå. Jag tänker så bra då och jag löser oftast massa problem och ångest av att gå. Gick endå för några veckor sedan min vanliga 4 km runda då foten kändes aningen bättre, skulle jag inte ha gjort. Gå gick bra men i flera dagar efter tog jag mig knappt till toaletten för foten gick på en kniv som vreds om hela tiden. Så jag har cyklat och gick med i ett sådant webbprogram. Man får ett träningsprogram med Paolo Roberto som är anpassat för en själv (man gör ett enkelt test i början för att välja nivå) och så tränar man cirkelträning med funktionell styrka 4 dagar i veckan varav en träning är ett veckotest och så stretchar man varje dag för att inte få för ont och hålla igång lederna. Älskar bulgariska split mot en stol - rumpan får slita hårt och det är galet många armhävningar men antar att det är bra det också.
</p>
<p>
Är halvvägs igenom träningsprogrammet som är på 5 veckor nu och det är jobbigt, svettigt, har massor av träningsvärk på märkliga ställen i kroppen och ja det är skitkul! Ligger och snurrar på plats 30-60 av 420 personer så sämst är jag inte (det är liksom en tävling mellan alla som är med för att sporra och motivera tävlingsskallarna). Vinna har jag inga ambitioner att göra, toppskiktet har redan nästan 2000 poäng mer än mig. Mitt mål är att genomföra alla moment i programmet och träna extra med cykling och kanske jag kan prova ett zumbapass med för lite smidighet.
</p>
<p>
Kört lite hoj också. Sambon lurar med mig på små kvällsturer då och då. Jag är lite motvillig ibland för jag har så mycket jag vill göra men jag vet ju att jag älskart bara jag kommer ut på vägen. Men jag har inte heller fått något förtroende för däcken än och det retar mig. Jag har ju bytt märke från Pilot Road 3 till Road Smart. Jag kan inte säga att jag är missnöjd med bytet, men jag är inte heller nöjd. Fick jag ångra mig och välja PR3 igen så är valet lätt.
</p>
<p>
Sen har det inte hjälpt till att cykeln inte spårade korrekt efter bytet heller. Märkte det mest genom att cykeln betedde sig skumt i kurvor, kändes som hjulen satt lösa, och erfarenheten med att ha kört med ett löst bakdäck i huvudet så har jag gått och slitit i hjulen men de har ju suttit fast. Som vanligt tänker jag att det är nog mig det är fel på, det är jag som är ovan förare och inte kan köra... ledsen i ögat, inte gnälla, kör ändå, det löser sig genom att köra. Funkar inte. Det har bara fortsatt. Bromsa var också obehagligt och vid gas blev det något knas med. Till slut berättade jag om det för sambon så vi byter hojar på en tur. Han konstaterar snabbt att nej det är något som är fel, troligen sitter de snett. Skruv och mek. Framhjulet satt fast så han fick slita så jag trodde hojen skulle gå sönder, han är rätt stark men hjulet satt stenhårt i skruvarna. Bakhjulet togs också loss och bankas på och luft fylldes på för båda däcken hade för lite. Provkörning. Känns bättre.
</p>
<p>
Lita på sin egna instinkt är bra. Gör det mer. Noterar för mig själv.
</p>
<p>
I helgen ska sambon köra sin första RR tävling sedan han tog licensen i våras. Han verkar inte ett dugg nervös. Det är nog bara jag som funderar. Ber honom betala räkningarna innan vi åker. Bara för att... Praktiskt av mig. Jag är inte så himla orolig för att han ska skada sig eller köra ihäl sig. Jag vet ju att han älskar att köra fort och det här är ju hans dröm. Jag stödjer honom fullt i det. Att jag skulle gå och oroa mig eller rent av komma med förmaningar om att han vill rejsa, det hjälper ju ingen. Klart han ska köra, inget snack om det. Däremot så har jag bett honom att undvika och dö för jag skulle bli så jävla förbannad på honom om han gjorde det, och jag blir inte ofta arg, men då skulle jag bli väldigt skit-pissed-off så det får han låta bli. Hoppas jag klarar av att inte oroa mig hela vägen nu bara. Men det är ju praktiskt om han betalat räkningarna sina innan. Milla i ett nötskal. Alltid scenariotänk på olika händelseförlopp och gör en plan för alla varianter så känns det bättre inombords och jag blir lugn.
</p>
<p>
Tur jag har en sambo som förstår det där också. Att det är så jag funkar. Det är inte kristänkande det handlar om utan att göra sin risk och möjlighetsanalys innan saker har hänt och därmed kan man komma snabbare till ett normalflöde om något händer. För man har en plan för att både minimera riskerna och hur man ska hantera risker som ändå blir faktum. Vissa tycker nog jag är knepig så, fått höra att jag är en sådan som oroar mig i onödan. Tycker jag inte. Jag tänker på alla möjligheter och tänker ut planer - i förväg. Det gör att jag kan agera väldigt sansat och smart i situationer som andra tokflippar i och inte alls kan agera i. Sen visst händer det ju även för mig att jag hamnar i situationer som jag aldrig tänkt ut innan, men även då brukar jag ha någon plan på lut. 
</p>
<p>
Jag mår skitbra. Tränar massor. Har återfått både energi, livslust och glädje i hojkörning. Sambon tycker för övrigt jag ska fundera på att börja rejsa jag med. Jag vet inte. Jag har inga ambitioner att köra fort. Jag vill bara köra hoj så det känns så där härligt i magen och jag får det där stora leendet på läpparna. Det kan jag göra på allmän väg. Eller på bana med för den delen, men det behöver inte vara rejs. Billigare om inte annat. Men visst skulle det vara kul, det erkänner jag. Men nu ska jag prova att vara depåteam först och främst. Vad ska jag packa? Bikini, kort kjol och paraply har jag hört? 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 22 / 7 - 2014 10:44 | <a href="/blogg/?inlaggid=6257"><img border="0" src="/css/blogg/kommentarer.gif"/> Kommentarer: 5</a></font></div></div><div id="inlagg6231" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6231" style="text-decoration: none"><font color="#222222" face="Tahoma" style="font-size: 18px">Massa pirr i kroppen</font></a>
</div>
<div style="width: 100%;">
<a href="/galleri/visabild?id=139493&amp;ordning=desc"><img border="1" hspace="5" src="/galleri/bild?id=139493&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Har varit i Karlskoga och fotat då sambon licenstränat. Kul och prova att vara utan hoj faktiskt och öva på att fota hojar. Men svårt. Mattsvarta hojar är svårast. Blanka vita och svarta är enklast. Mitt mål var att kunna fota så det ser fartigt ut, du vet, så där så bakgrunden är suddig och hojen i skarp fokus, gärna med snurrande fälgar. Galet svårt innan man kommer på tricksen som i alla fall underlättar. Blev lite bilder i alla fall och jag blev väldigt sugen på att köra själv. Gå runt i depåområdet, morrande motorer på banan, adrenalindoft och svettiga läderställ. Det är svårt att inte älska faktiskt. Dock blev det många bilder på gräset bakom asfalten och halva bakdäck... antar att ni är för snabba för mig :)
</p>
<p>
Sambon och en hojbroder kommer och säger att BG, Björn Gunnarsson, skulle leta upp mig för han ville säga hej då han läst min blogg. Hoppla!? Jaha. Jo. Jag vill minnas hans kommentar någonstans. Men inte trodde jag att jag gjort sådant intryck, men det hade jag uppenbarligen. Smiter sedan med på hans genomgång med steg 6 gruppen och lyssnar om hans satsning på Isle of Man och givetvis... givetvis går Milla igång som faan och börjar drömma om hojåkning i sjuka hastigheter genom småbyarna upp genom bergen och över fälten. Tänk om... Eller nej, kanske inte. Men kanske åka dit bara för att och köra Katten i lugnt tempo? Ja det vore något det. Ska nog ta tag i det där att åka över och titta nästa år i alla fall. Fast kanske den omgången i augusti/september istället. Bestämmer mig i alla fall för att det där ska upplevas, om inte PÅ hojen så vid sidan. Det är så det funkar. Människor som pratar om det de älskar smittar av sig. Man riktigt kände hur det pirrar i hela kroppen när han pratar om upplevelsen och det vill jag också ha. Mer pirr i magen! Stort TACK till BG som delar med sig av alla erfarenheter, fick faktiskt en del att tänka på med mig hem. Plus massa pirr :) Tänk om jag ... hmm.. 
</p>
<p>
Åkte hem och var väldigt hojsugen. En fullproppad jobbvecka med en dag där jag fick gå upp klockan 3, ta hojen till Stockholm, åka tåg i en halv evighet med brinnande lok och spårfel och hoj hem på kvällen så dagen blev 20 timmar i vaket tillstånd. I efterhand så tänkte jag att jag borde nog tagit hojen hela vägen men faktiskt. Hojturen på morgonen och kvällen blev någon slags bekräftelse på att jag återigen njuter av att köra. Riktigt njutningsfullt. Och då körde jag ju mest motorväg. Men rackarns vad jag sjöng i hjälmen och lekte med katten. Hade det inte blivit för mörkt med mitt mörka visir så hade jag tagit en extra sväng.
</p>
<p>
Denna helg har varit fullproppad med Enduro VM, städning, barn som ska på kalas, stickade en tröja och trädgårdsarbete. Har vaknat klockan 6 varje morgon och hållit igång med glatt sinne och hjärnan har haft svårt att välja vad jag ska göra först för jag vill så mycket och det har liksom sprudlat i hela kroppen. Så här pigg och allert har jag inte varit på många år faktiskt. Tyvärr kan jag inte gå på hälen än så det har blivit lite träning. Men så skönt det är att inte krascha mentalt varje dag klockan 3 och somna klockan 8. Att vakna på morgonen och känna mig utvilad. 
</p>
<p>
Äter nu stora doser vitaminer av de jag har brister på och dricker dubbla mängden vatten eftersom jag har vätskebrist. Är trots detta törstig precis hela tiden och går upp på nätterna och dricker några glas till. Kroppen tycks suga åt sig som en svamp. Har inte orkat hålla någon kalorikoll eller dietande men vågen pekade trots detta neråt i morse. Kanske har vändpunkten nåtts. Jag vågar inte riktigt tro på det än men i veckan har jag haft en så där 3-4 dagar med så mycket energi att familjen märkt skillnad och kommenterat det. Men kroppen och hjärnan är som nystartade och spritter och pirrar med en massa "jag vill... jag ska.. så nu är det gjort".
</p>
<p>
I morgon kommer en kompis som är hantverkare och syrran kommer senare i veckan. Det ska byggas vägg och fixas uppe på garaget och två rum till mitt framtida B&amp;B är på gång. Ska bli väldigt spännande och se hur det blir. Just nu är det bara dött utrymme och när det är klart blir det två rum till på gården som faktiskt går att använda till något vettigt, till exempel som gästrum och festlokal. 
</p>
<p>
Ja Milla är fylld med energi igen och hojsuget är tillbaka. Nu ska bara det hålla i sig så sköldkörteln också reagerar med att starta igång ämnesomsättningen så kanske man kan komma i sitt skinnställ någon gång. Nåväl, jag har nytt allvädersställ och hojen går kanon och jag är pigg och orkar och vill köra igen. Just nu är jag sjuuuuuukt nöjd med det faktiskt och bryr mig väldigt lite om vad vågen ropar för vikt åt mig.
</p>
<p>
Tjing! Jag tror faktiskt Milla är tillbaka! Gud i helvete jag mår så bra just nu! Låt det fortsätta tack!  
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 15 / 6 - 2014 21:33 | <a href="/blogg/?inlaggid=6231"><img border="0" src="/css/blogg/kommentarer.gif"/> Kommentarer: 0</a></font></div></div><div id="inlagg6225" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6225" style="text-decoration: none"><font color="#222222" face="Tahoma" style="font-size: 18px">Gav upp och köpte nytt</font></a>
</div>
<div style="width: 100%;">
<a href="/galleri/visabild?id=139366&amp;ordning=desc"><img border="1" hspace="5" src="/galleri/bild?id=139366&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Körde faktiskt en ensam sväng på en så där 8 mil i söndagskvällen. Hamnade bakom en bil modell större som ville ligga mitt i vägen med en meter på vardera sida, låg där en stund bakom och visade att jag vill ju om. Varje gång jag gjorde en ansats så svängde bilen till åt vänster. Funderade på om jag skulle blinka vänster, få bilen åt vänsterkanten och dra full patte på högersidan. Men någon instinkt sa väl att nej, det var kanske inte världens bästa idé trots allt. När vägen blev bara cm bredare så gjorde jag ändå ett nytt försök, vänsterblinkers och sen när bilen börjar vingla åt vänster så visste jag ju att föraren sett mig, full gas och kör bara. Kör dom på mig så ja ... må så vara iså fall.  Ibland ger man helt enkelt upp.
</p>
<p>
Det gick ju bra. Men jag fick göra en riktigt snabb gasrulle och trodde nog hojen skulle slitas upp på bakhjulet för så kändes det. Bilisten blev nog lite chockad när han insåg att jag körde trots hans vinglande mot vänsterkanten och tydliga hävdelsebehov att inte låta mig köra om. Så han vinglade snabbt åt höger igen och började gasa för att komma ifatt mig. Ja inte vet jag vad han hade tänkt om han nu kommit ifatt mig... kört på mig bakifrån?
</p>
<p>
Seriöst bilister... man kör helt enkelt inte ifatt rockmor när hon har katten mellan benen på en kurvig landsväg utan trafik och bra sikt. Han gav ju upp med troligen rätt skadat självförtroende... men orka bry sig. Nej, trafikanter ska visa hänsyn till varandra. Jag visade en hel hög hänsyn i ungefär 5 kilometer och han vägrade släppa om mig och jag ville inte få min tur helt förstörd av någon med självhävdelsebehov bakom ratten. 
</p>
<p>
Det blev en snabb adrenalinkick i kroppen, kom in på vägsträckan som har någon form av glitterasfalt. Den glittrade som att köra i rymden i hyperhastighet och gav mig en närmast en euforisk upplevelse. Jag lugnade ner takten när bilisten inte längre hade en chans att komma ifatt mig och bråka mer och började nynna och sjunga i hjälmen. Ett gott tecken! Sjöng hela vägen hem. Tog till och med en ny väg. Nya vägar är både skrämmande och roligt, potthålen stora som badkar var ju roligt att jag lyckades hålla mig borta från. Fy vilken dålig väg, men många fina kurvor och lär man sig bara var hålen är så kan den nog köras igen.
</p>
<p>
I går kom skatteåterbäringen. Sambon peppar att vi ska åka och köpa nya byxor till mig. Det blir säkert roligare att köra säger han, om jag har kläder som går att få på utan plågsamma påklädningar. Mmm... jo... Visst. Ger upp att komma i skinnstället i år och det billiga allväderstället jag köpte för fyra år sedan har faktiskt gjort sitt och dragkedjorna har gett upp så... visst. Jag ger mig. Jag behöver och förtjänar åtminstone nya byxor. 
</p>
<p>
Åker dit med ångest. Svettas. Andas tungt. Frustar och sliter i provhytten. Sambon står hela tiden och peppar och hämtar och lämnar tillsammans med säljaren som hjälper och kollar och kommer med nya idéer. Det hela slutar med nya Halvarsonbyxor och en Lindstrandsjacka kom också ner i påsen. Ja de passar ju ihop och jackan jag har är helt värdelös den med trots allt. Ändå känns det som en förlust. Att ge  upp och inte komma i det där trånga lädret igen. Fast på vägen hem går oron och ångesten över på något vis och det infinner sig något slags lugn. Det är inte hela världen om jag nu måste ha ett större allväderställ, jag kan ju köra igen då utan allt för stora problem. Det är ju bra.
</p>
<p>
Hemma provar jag och faktiskt, det infinner sig en lust att köra. Dock finns nu ingen tid innan söndag. Men då. Då ska det köras i det nya stället. Milla lite glad igen.
</p>
<p>
Tjing! 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 4 / 6 - 2014 20:35 | <a href="/blogg/?inlaggid=6225"><img border="0" src="/css/blogg/kommentarer.gif"/> Kommentarer: 0</a></font></div></div><div id="inlagg6223" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6223" style="text-decoration: none"><font color="#222222" face="Tahoma" style="font-size: 18px">Ska vi ta en hojtur älskling?</font></a>
</div>
<div style="width: 100%;">
</div>
<div style="margin-top: 5px"><font face="Tahoma, Verdana" style="font-size: 13px"><p>
Inget hojsug i sikte. Men söndagskvällen är vacker och en liten tur kanska jag kan orka tänker jag och frågar sambon om vi ska ta en kortare hojtur. 
</p>
<p>
Han svarar något, jag hör inte riktigt, han borde ju och brukar ju säga "ja gärna" så jag antar att han säger det. Sen slår det mig, nej, han sa något annat... va falls?
</p>
<p>
Nej just ja, han har ju gjort båda sina gathojar okörbara, en står med sprängd motor och en står på verkstad för han la den på bankörning förra helgen. Banhojen hans står där ja, men den vill jag inte få ut på vägarna. 
</p>
<p>
Nehe... kryper upp på sängen istället och funderar på vad jag ska göra. Köra en tur själv? Kanske byta hoj? Surfar blocket och letar. Min katt är fin, går underbart skönt och det enda jag drar mig för är väl egentligen att den är lite tung... och att stället inte går på mig. Provade lite nya jackor igår. 2xl går inte att ens få i båda armarna utan att bryta en axel ur led, den lär inte heller gå om tuttarna. Det är ju helt hopplöst. Varför finns det inte hojkläder som ser vettiga ut i större storlekar? Eller ja det kanske ser illa ut men att köpa killmodell a la gubbe är inte kul, då skiter jag hellre i det tror jag.
</p>
<p>
Nästa helg ska vi till karlskoga. Fast jag har inte ens bokat någon körning, ialla fall inte än. Hoppas väl platserna ska ta slut så jag slipper. För jag lär ändå inte få in ryggskyddet i brallorna och dragkedjorna i midja och vid bensluten går inte stänga utan bara delar sig. Köpa nya hojbrallor borde jag göra om jag nu ska köra, lär inte ens bli påsläppt på någon bana så... nej. Ska nog inte boka något. Får väl åka med och stå vid sidan och titta på. En hel helg utan hoj... igen... Det är fasiken sorgligt. Men inget riktigt hojsug i sikte. Inga kläder som passar. Och ska jag byta hoj, vad ska jag ha då, allt äldre är ju sjukt klumpigt känns det som och inte vet jag vad jag vill ha. Känns som jag skulle kunna leta i flera år utan att kunna bestämma mig. Vill ju ha en vit RSV4 men de är ju dyrare än jag ska ha förstås. Allt annat känns rätt blasé. Nej, katten står där i garaget och inte kör jag något.
</p>
<p>
Pinsamt och dötråkigt. 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 1 / 6 - 2014 18:55 | <a href="/blogg/?inlaggid=6223"><img border="0" src="/css/blogg/kommentarer.gif"/> Kommentarer: 1</a></font></div></div><div id="inlagg6218" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6218" style="text-decoration: none"><font color="#222222" face="Tahoma" style="font-size: 18px">Provresultatsdepp</font></a>
</div>
<div style="width: 100%;">
</div>
<div style="margin-top: 5px"><font face="Tahoma, Verdana" style="font-size: 13px"><p>
Gud vad jag tjatat, varit stark, ifrågasatt och om och om igen samtal på samtal för att få mina provsvar. Jag är helt slut.
</p>
<p>
Kontentan i korthet: Proverna visar att jag har helt normala värden på min sköldkörtel. Jaha... Hittar en symptomlista på någon sköldkörtelföreningssida. Det är typ 90 olika poster, jag matchar 63 av dom och då var det en del jag inte ens vet vad det är för det är läkartermer. 
</p>
<p>
Försöker boka en ny tid hos samma läkare som jag träffade men hon var bara vikarie så de vet inte om hon är tillbaka något mer... när jag äntligen hittar en läkare som lyssnar och tar mig på allvar... då försvinner hon. Sköterskan tycks inte förstå alls varför jag vill boka en ny tid - jag är ju frisk. Nej, säger jag, jag är inte bra, jag orkar inte ha det så här och läkaren sa att vi utreder en sak i taget och att jag ska få hjälp med viktproblemen och hitta en lösning, vad det än må vara. Jag får ringa nästa vecka säger hon så kanske de vet om "min" läkare kommer tillbaka.
</p>
<p>
Jag är så ledsen att jag nästan kräks. Jag har ingen fortsatt plan. Jag är kontrollmänniska och mår väldigt dåligt av att inte ha flera planer. 
</p>
<p>
ForskarPia tröstar och har förstås en plan B. Jag är så trött, frusen och ledsen på att inget jag gör fungerar så jag tror jag går och bäddar ner mig i sängen igen. Hälproblemen (inte än hälsporre säger läkaren utan den är överbelastad, mer än 40 kilos övervikt och små fötter är ingen bra kombo) gör att jag inte längre kan gå alls, jag klarar knappt av att gå mellan rummen hemma utan en jävla massa smärta. Gå mina dagliga promenader och jogga nått... helt omöjligt och förbud, ska vila och göra annan träning säger doktorn. Musklerna är dock så trötta och allt värker och gör ont och psyket är svagt... så det blir inget. Gjorde några yogastretchövningar i helgen... har fortfarande ont av dom. 
</p>
<p>
Här har jag levt ett helt liv med konstant smärta i kroppen, det tas aldrig på allvar från läkare, mer än att de skriver ut värktabletter - som jag slutat hämta ut, jag vill inte leva med konstant värkmedicin intag då tar jag hellre smärtan. Nej idag är det depp på riktigt. Hojåkat är helt absurt lite dessutom. Jag kommer inte i mitt skinnställ - provade för en vecka sen, har inga förhoppningar om att komma i det mer alls. Allväderstället är för litet och ryggskyddet får inte plats. Det gör ont att röra sig i det och alla dragkedjor har gett upp så nu får man väl silvertejpa runt kroppen för att få det att hålla sig uppe... Skulle ju vara en syn iofs, silvermorsan... hojåkning på en egen nivå. Silversurfaren kan slänga sig i väggen. Nej ingen hojåkning blir det. Katten står där ensam med nya däck och nyservad men utan kärlek... faan. Livet är uselt. 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 28 / 5 - 2014 12:05 | <a href="/blogg/?inlaggid=6218"><img border="0" src="/css/blogg/kommentarer.gif"/> Kommentarer: 2</a></font></div></div><div id="inlagg6212" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6212" style="text-decoration: none"><font color="#222222" face="Tahoma" style="font-size: 18px">Jag är sjuk - HURRA!!!</font></a>
</div>
<div style="width: 100%;">
</div>
<div style="margin-top: 5px"><font face="Tahoma, Verdana" style="font-size: 13px"><p>
Så kom äntligen dagen då jag skulle på hälsokontroll nr 2. Den här gången inte via företagshälsovården utan via biker Pia som håller på som bäst och hjälper sig själv och köpt in en sjukt rolig apparat.
</p>
<p>
Jag tycker generellt oftast bättre om apparater som är smarta och funkar än om människor som drygar sig och vet bäst bara genom att titta i handflatan. Nej en datorskanningsapparat utvecklad av läkare, fysiker, matematiker och dataexperter... ja det är något jag mer kan tro på än nån grå gubbe som inte orkar med annat än att skriva ut 1000 panodil och losec (vilket jag fått på recept för mina problem inte mindre än två gånger och då blev problemet, en stor gallsten, bara värre och värre i väntan på en lösning). Sen är jag ju skeptiskt mot allt jag inte provat. Men prova gör jag ju gärna. Och nu har jag provat. Och jag tror jag älskar den där apparaturen faktiskt.
</p>
<p>
Gjorde ju hälsokontroll via jobbet för två veckor sedan så det blev ju lite av  ett test på samma övning men utförd av två helt olika linjer, traditionell vård och alternativ hälsocoachning. 
</p>
<p>
Den traditionella hälsoundersökningen gav följande resultat: Jag är förhöjd på stress. Har bra kolesterolvärde och inget problem med insulinnivåerna. Däremot är jag farligt fet och varit länge vilket hon menade på kan ha förkortat mitt liv med ca 20 år eftersom mina organ fått jobba så hårt för att fungera för en så stor kroppsmassa. Bra lungfunktion men syresättning av musklerna var det sämre med och det har med den stora övervikten att göra. Hennes rekommendation är att ta tag i övervikten med en läkare, fundera över en gastric bypass operation igen och kanske någon tablett som gör att hungern minskar och så vidare. Hon vill också att jag kollar upp värden på en vårdcentral för att säkra att jag inte har problem med tex sköldkörteln. 
</p>
<p>
Till historien hör att jag har varit för ca 10 år sedan hos läkare för att få hjälp med övervikten. De kollade sköldkörteln mest för jag tjatade och jag fick mera ett skratt i ansiktet att "ja du det är faktiskt ganska lätt att gå ner i vikt, det man äter måste man förbränna och lite till, går du inte ner i vikt så äter du mer än du gör av med". Läkaren påpekade att jag kanske gick upp på natten och smygåt. 
</p>
<p>
Jag var så ledsen, kränkt och förtvivlad när jag gick därifrån så jag lovade mig själv att aldrig gå till de där vuxenmobbarna något mer. Sagt och gjort. Jag har kämpat själv. Bantat av och till sen jag var 10 år så visst har jag säkert sabbat en hel del i kroppen på grund av det. Sen jag fick barn är det däremot helt ogjort arbete.
</p>
<p>
Så. Pia och apparaten fick en chans. För jag vill verkligen inte gå till läkare igen och bli förnedrad och skrattad åt. Och operation och bara äta 1-2 dl mat per måltid utan dryck till ... det är inget liv för mig faktiskt.
</p>
<p>
Bara frågorna inför besöket man får svara på skiljer sig milsvida. Företagshälsovården var mer i form av "hur mår du?", alternativvården är allt från sömnfrågor, tandlagningar till vilka vaccin man tagit genom åren.
</p>
<p>
Själva skanningen går fort. Man sitter med elektroder på pannan, händer och fötter på plattor och allt är kopplat till en dator. Man får sitta, hålla andan en stund, stå en stund, sitta igen. Några minuter av ens liv och datorn analyserar. Sen kommer det roliga. Analysen av vad datorn visar.
</p>
<p>
Det är så mycket att jag inte kommer ihåg en bråkdel av det så det går att återberätta här. I det stora hela samma resultat som företagshälsokontrollen (med undantag för insulinnivån och stressnivån men företagshälsovården var ju bara en fråga, då mäter man inte serotenin och dopaminnivåer och annat skoj heller, det är bara en fråga i ett formulär som är subjektivt hur man sedan svarar och tolkas) men på skanningen får jag så mycket mycket mer information på cellnivå som de inte är i närheten av på även en djupgående hälsokontroll inom traditionell företagshälsa. Överlag mår jag rätt bra men så på en sida stannar Pia och utbrister "här är ditt problem". Seriöst tror jag håren ställde sig upp på armarna på mig och klumpen i halsen växer och tårarna kommer. Sköldkörteln säger hon. Ja.... det är ju det jag själv sagt i 10 år men inte orkat få fram tillräckligt till läkarkåren. Ja sen har jag vitamin C, D, B5, B12, folsyra, natrium, svavel och vattenbrist i kroppen. Inte heller helt otippat då jag varit vegetarian i 20 år och lyckas slarva med grönsaker. Så ja... Salt och vatten är ju lite oväntat men på mitt frågeformulär svarade jag salt på frågan Vad blir du oftast sugen på? Salt. Ja kroppen vill och behöver det ju så det är klart jag har saltbrist. Jag har ju uteslutit salt rätt bra sedan barnen kom och vi slutade använda salt. Vatten har jag fått rådet av läkare att dra ner på... och ni vet ju vad jag tycker om läkare. 
</p>
<p>
I vilket fall som helst så är mitt stora problem sköldkörteln. Tårarna kom och jag grät nog 3-4 gånger innan dagen var slut. Hemma berättar jag febrilt vid middagsbordet om min dag och när orden tog slut så blev jag så överväldigat trött att jag höll på att somna på stolen så jag kravlade in i sängen och sov 11 timmar på raken. Det var en enorm ångest och press som släppte, bara senaste årens enorma kämpande och omvärldens misstänksamma ord och blickar på att jag gör fel gör ju att man tillslut tvivlar på sig själv. 
</p>
<p>
Dagen efter tog jag mod och ringde min husläkare och sa att jag vill ha en tid pronto för att kolla alla prover. Pia har gett mig instruktioner vad jag behöver för prover och att jag ska begära skriftliga resultat. Jag läser på i ämnet och inser att det finns en hel uppsjö av tvetydigheter om vilka värden olika läkare och olika laboratorier har som gränsvärden för sjukdom eller inte på just sköldkörteln. Nu är jag påläst. Jag har närmast bevis jag kan komma utan just läkarens utlåtande. På fredag har jag tid. Aldrig har klockan gått så långsamt som nu. 
</p>
<p>
Men tänk om det faktiskt är sant. Tänk om jag faktiskt kan få medicin så äntligen så jag kanske kanske kanske kan gå ner i vikt av allt kämpande. Som nu varit i onödan men ändå, jag har lärt mig massor om mat på vägen. Vet knappt om jag vågar än riktigt tro på det. Om någon vecka till så vet jag.
</p>
<p>
Tänker på att det finns sådana starka fina människor som orkar slåss för sig själva och sen bestämmer sig för att hjälpa andra, såna som Pia. Tror jag älskar Pia faktiskt. Ja det gör jag. Tusen massa tack Pia och Lina som gör detta för mig och alla andra!!
</p>
<p>
Och vill man nu läsa mer om tekniken så sök på ES-TECK. Och som jag sa till en som tyckte det var humbug, ja om man nu tror på EKG så varför tvivla på ESG som är eg samma sak fast för hela kroppen och inte bara hjärnan... 
</p>
<p>
En timme till har gått till mitt besök... varför går tiden så långsamt när man vill den ska gå fort?  Tror aldrig jag blivit så glad av att få en diagnos att jag är sjuk. Tänk, jag är sjuk - HURRA!!!
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 20 / 5 - 2014 22:57 | <a href="/blogg/?inlaggid=6212"><img border="0" src="/css/blogg/kommentarer.gif"/> Kommentarer: 2</a></font></div></div><div id="inlagg6208" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6208" style="text-decoration: none"><font color="#222222" face="Tahoma" style="font-size: 18px">Hälsa, liv och död... köpte nya däck</font></a>
</div>
<div style="width: 100%;">
<a href="/galleri/visabild?id=139099&amp;ordning=desc"><img border="1" hspace="5" src="/galleri/bild?id=139099&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Nej fy så Milla mått sista tiden. Det har varit stenhård vintervår och vikten går så sakta nedåt att jag börjat misströsta. Skinnstället har jag inte ens vågat prova än, jag kommer med nöd o näppe i allvädersstället och det är några storlekar större. Jag kör ändå med ryggskyddet utanför byxorna för annars kan jag inte knäppa dom. 
</p>
<p>
Har varit så skitledsen att allt känns piss och det går ut över hojkörningen med, det är inte heller kul längre, jag blir bara kall, stel och rädd hela tiden, vinglar och spänner mig och kör som en kratta. 
</p>
<p>
Äter nyttigt och dragit ner på de allra flesta onyttiga saker jag gärna stoppar i mig. Varit med i Löpsteget, en företagsgemensam tävling där man får ett femveckors träningsschema med olika utmaningar och övningar och man ska samla poäng och målet var för mig det längsta möjliga, springa 5 km på 37 minuter. Och nej det gick inte. Det var kul första veckan. Sen fick jag influensan och var utslagen. Åkte på semester. Fick träna dubbelt i två veckor eftersom jag hamnade efter. Fick skador, värk och all glädje med att komma ut och gå på promenad försvann helt. Jag kände precis igen känslan från skoltiden då man var överviktig och mobbad och blev vald med en suck sist på jumpan. Men visst. Jag kom inte sist i jobbets varken lagtävling eller individuella tävling. Låg över mitten och då får jag väl vara nöjd. Men min natur säger att jag är inte nöjd med att komma i mitten. Fast jag hatar och tävla så det är inte heller min grej. Jag är bra på att göra min grej och sätta mål till mig själv och sporra mig själv, men att blanda in andra så där - det är inte riktigt min bag så att säga.
</p>
<p>
Har haft hälsoundersökning på jobbet också. Jahaja... alla värden bra, kolesterol lågt, sockervärde perfekt... det är väl syresättning av kroppen som är jobbig och det beror på för stor kroppsvolym. Sköterskan sa något om att jag troligen förkortat livet upp till 20 år för mina organ får slita så hårt för att få den här stora kroppen att överleva och ta sig framåt. Hon vill få mig ta tag i det där med att få läkarhjälp igen, pratar operation och mediciner. Går hem i dimma och stänger in mig i mig själv i flera dagar. Funderar och gråter inombords. 20 år. Min mormor dog när hon var 75. 75-20=55. Jag är 40. Ska jag dö om 15 år?
</p>
<p>
Det låter kanske väldigt fånigt och tänka så men det var nog första gången det faktiskt sjönk in att jag håller på och kör den här kroppen rakt ner i graven i förtid. Och även om det låter fånigt så var det stenhårt att ta in. När det väl landade i mig så grät jag helvetes mycket, skrek och förbannade, låg i fosterställning och grät som ett barn. Okej, vi ska alla dö, alla vet det. Jag var bara inte beredd på att det kanske är riktigt snart. 
</p>
<p>
Men operation har jag undersökt tidigare och det skrämmer mig att aldrig mer kunna äta 1-2 dl per måltid, aldrig kunna dricka vätska samtidigt som mat, alltid alltid bära "matoket" och ta emot samhällets "men ska du sitta o peta i maten så där", "ät nu lite mer tårta", "ta om nu så vi andra inte känner oss dumma". Om ni bara visste hur mycket de allra flesta tjatar på andra att äta eller inte äta. Nu när jag är tjock tjatas det ju tvärtom "ska du verkligen äta så där mycket", "chokladboll är väl inte helt optimalt för dig att äta en vardag" osv. Jag glömmer aldrig när jag åt en kexchoklad på tunnelbanan en gång för 12 år sedan. Det var folk som rynkade ansiktet i avsky när de såg mig. Jag gick på viktväktarna och hade tränat och sparat mina points i en halv evighet för att få den där jävla kexchokladen. Har knappt ätit en kexchoklad sen dess. Den ger mig olustkänsla.
</p>
<p>
Nej operation vill jag helst undvika om jag kan men det kanske är oundvikligt nu? Mediciner avskyr jag mer. Så jag har tänkt en del på det där med operation trots mitt inre motstånd. Man måste äta kosttillskott resten av livet då med för man kan aldrig äta tillräckligt med näring för att överleva. Va faan liksom? Varför kan man inte göra en inte fullt så hård operation kan jag tycka. Så man kan äta åtminstone 3 dl per måltid och då kanske lyckas leva utan burkar med kosttillskott.
</p>
<p>
Så jag tänkte att om jag nu "bara" har en utväg kvar med operation ja då måste jag ju också vara inställd på måltider i sparvstorlek. Så varför inte prova innan. Målsättningen var att äta 1-2 dl mat per måltid. Helt hopplöst, gick inte. Frukost, lunch, middag blir nog oftast uppåt 3 dl. Några små mellis emellan. Jag är hungrig jämnt, sur och vres och konstant sugen på massa konstigt. Vet inte om jag lyckas krympa magsäcken något på sikt, men jag hoppas ju det. 1-2 dl verkar helt omöjligt så hur skulle livet se ut efter en operation då? 
</p>
<p>
Efter misslyckandet och skadorna från Löpstegstävlingen så tillät jag mig vila 9 dagar från träning. Högerhälen gör ont fortfarande men idag tog jag mig ut på promenad igen. Det är inte sol ute men i alla fall uppehåll och inte skitkallt. Går den vanliga 4 km rundan. Går förbi fältet med maskrosor som sträcker sig nästan hela vägen hem till min gård. Blev plötsligt helt tagen och började le massor, kändes som en evighet sedan.
</p>
<p>
Där står de, ogräset, maskrosorna, och blommar allt de bara orkar, för att de kan, inte för att någon vill att de ska vara där, men de skiter i det och har sån växtkraft att man blir avundsjuk. Stannar och njuter av storheten och tänker att det är fantastiskt att få bo så här. Längst bort på bilden syns min gård vid skogskanten. Det är mycket att göra på den och jag tycks ständigt ha massa projekt som måste prioriteras och börja fixas på, men den är min, bara min, och den är mitt hem. Det slår mig när jag kommer hem och kliver in på gårdsplanen hur magiskt det ändå är, att ha sitt egna hem. För 1,5 år sedan var jag hemlös i Stockholm med två barn. Det var inte något jag vill göra igen - ever. 
</p>
<p>
Så okej. Jag har ett hem. Jag har två fantastiska barn som gör massa häftiga saker. Jag har en underbar kille som älskar mig för den jag är, även om jag är stor och enligt somliga ett stenkast från graven. Går förbi granngården och pratar lite med hans hästar. På kvällen har en dotter ridning så då passar jag också på att prata lite känslor med en totto, de är nämligen bra på det, hästarna.
</p>
<p>
Bestämmer mig för att vara mer som en sån där maskros. Att skita i omvärldens tyckanden och köra mitt race trots allt. Dö ska jag ju i vilket fall... inte idag i alla fall. Nästa vecka ska jag på en annan sorts hälsokontroll, kroppsscanning som ska säga mer än vad företagshälsovården gjorde. Det är nog sista chansen om jag ska slippa operation men ändå är jag inte hoppfull. 
</p>
<p>
Förra helgen var vi på Arlanda Test Track, start 2 ride days. Jag vågade aldrig provköra något. Jag sa att jag provkör ju min hoj nu när jag kör så dåligt så köra någon annans då det vill jag inte. Sambon körde ett antal och jag får tid att stå och prata med sporthojsfolk vilket var väldigt trevligt. Slumpar sig så jag fick nya tofflor på katten också. Och ja det var ju en helt annan Milla som körde hem när man har runda däck igen. Herregud vad slitna däcken var, inte konstigt att jag körde så dåligt. 
</p>
<p>
Nej jag kör bättre hem men känner mig fortfarande sänkt i självförtroendet. Ska bli lite lugna fina mysturer ensam här närmaste veckorna tror jag. Köra med sambon känns lite stressande nu när han tagit sin tävlingslicens. Känns skitfånigt och ligga som ett ankare när han är så snabb, ja han säger att han inte bryr sig om att jag kör långsamt men ändå, jag vet att jag sinkar hans känsla för kurvorna och det känns ju inget kul. Eller nej, det är inte riktigt kul än att köra över huvud taget så... vet inte hur jag ska få tillbaka körglädjen faktiskt. Eller så är det all annan känslostormssorg som giraffhjärtat dras med som spiller över och äter upp all glädje med hojar. Skulle lätt kunna sälja hojen och hojprylarna och ägna mig åt virkning, enbart. Jag är bra på att virka nämligen. Virkade en köksgardin, några vantar, en sjal och påbörjat ett par sockar... bara senaste 2 veckorna. 
</p>
<p>
Så avstämning och summa summarum. Gått ner 3 kilo sen 1/1 trots en jävla massa träning och bra mat. Sista omläggningen med ytterligare mindre portioner  har jag bara kört en vecka än så det vet jag inte om det ger något resultat men... nej jag har inga förhoppningar direkt. Kedjan på hojen bytt, dreven såg hyfsade ut så de fick sitta några veckor till. Nya däck på katten. 
</p>
<p>
Trött, deppig och jävligt hungrig! 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=0">Oregistrerade</a> | Tidpunkt: 14 / 5 - 2014 19:39 | <a href="/blogg/?inlaggid=6208"><img border="0" src="/css/blogg/kommentarer.gif"/> Kommentarer: 3</a></font></div></div><div id="inlagg6192" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6192" style="text-decoration: none"><font color="#222222" face="Tahoma" style="font-size: 18px">Hojmotivation hallå?</font></a>
</div>
<div style="width: 100%;">
<a href="/galleri/visabild?id=138723&amp;ordning=desc"><img border="1" hspace="5" src="/galleri/bild?id=138723&amp;liten=1&amp;header=1" style="border: solid 1px #555555; padding: 4px"/></a> <a href="/galleri/visabild?id=138721&amp;ordning=desc"><img border="1" hspace="5" src="/galleri/bild?id=138721&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Suck.... Milla helt slut igen.
</p>
<p>
Var på Cypern påskveckan med barnen för att vila upp mig och få lite kvalitetstid på egen hand med kidsen. Var jätteskönt och veckans dåliga mat spelade mig i händerna, levde på i princip råkost och frukt och det gav 1 kg på vågen. Tränade 6 pass på 6 dagar även om jag låg i influensa veckan innan så jag var helt slut och hostar som en döende val där jag försöker jogga fram, även om det är pensionärer som går om mig... ja ja. Jag gör mitt bästa och gör trots att folk glor ögonen ur sig. 
</p>
<p>
Andra feta ligger ju kvar i solstolarna hela dagarna och äter all inlusive och tittar på mig. Barnens kompisar får jag höra kallar mig "feta damen". Barnen skäms och jag skäms ännu mer. Men jag vet att jag är bra precis som jag är... inuti. Men trots det vill jag be folk med åsikten att det är utsidan som räknas fara åt helvete och stanna där. 
</p>
<p>
Men visst skäms jag. Massor. Det värsta är nog att barnen skäms och hamnar i kläm. Det där är däremot världens bästa motivation när man tänker på det. Efter halva semestern är jag så trött på allas blickar där jag vägrar gömma mig i tältformade tältkläder utan jag ligger ju och solar i bikini även om det förstås inte är snyggt någonstans. Det är ju inte så att jag inte är medveten, eller för den delen ligger kvar i stolen hela dagen och äter pommes frites som många andra går och hämtar stup i kvarten. Nej, vid ett tillfälle gör jag ett statement till mig själv och barnen. Jag lovar att aldrig mer åka på en solresa innan jag fått ordning på kroppen så jag och barnen slipper skämmas. Jag vägrar göra detta mer.
</p>
<p>
Så... hemma igen mer motiverad än någonsin. Drabbas av enorm trötthet och konstant näsblod och näsans inre är helt torr och spricker. Somnar så hårt och så ofta under dagarna hela veckan. Vet inte varför bara. Funderar på om det är stressrelaterat eller kanske pollenreaktion. Tänker att det kanske bara är för mycket igen så jag tar paus i helgen. Är ensam för första gången på 1,5 år tror jag. Ingen sambo, han är i Karlskoga och tar sin RR licens. Barnen är hos sin pappa. Planen var eller är att jag ska åka till Gelleråsen och titta. Men än ligger jag kvar i sängen och dricker kaffe, lyssnar på musik och tittar på youtube. Letar hojinspiration, min hojmotivation känns långt långt borta. Jag vill helst bara ligga kvar i sängen hela dagen och dra täcket över huvudet och slippa all sol utanför. Kommer jag ens i mitt hojställ? Kommer jag få färdigt kedjeröran där på katten? Är det ens kul att köra sen? Borde nog städa här hemma, det har jag inte gjort på månader så nu är det besöksförbud... men orka?
</p>
<p>
Jag har liksom inte fått något hojbehov i år och det oroar mig. Vad har hänt? Jag har bara massa ursäkter hela tiden för att varken köra eller meka med min älskade katt. När jag kom hem från Cypern så gick jag dock ut och blev väldigt glad när jag såg hojen, kramade om honom och fick faktiskt en tår i ögat. Jag älskar ju katten, jag vet bara inte... jag behöver den där känslan jag vet jag fått av att köra lite inspirerat igen. Men våga. Kedjan, däcken, gaaaaa.... ser på lite fler videos och det ger förhoppningsvis så mycket kick i rumpan att jag kan ta mig ut i garaget och börja färdigställa mekandet. Förhoppningsvis får jag mersmak och kör en liten sväng. Förhoppningsvis får jag ännu mer sug och vill ta en längre tur... till Karlskoga kanske rent av. Eller.... Krigarmorsan verkar bortblåst, harungen har tagit över min kropp och mitt allt för stora giraffhjärta verkar blöda friskt. 
</p>
<p>
Igår när jag kom hem från jobbet så tog jag en av ungarnas kaniner som älskar att gosa med mig, gick ut till min sten vid bortersta tomtgränsen och satt där en lång stund i solnedgången. Han är som ett sånt där extraliv i SuperMario. En grön svamp. Svåra att hitta men ger ett liv till. Jag behöver några gröna svampar... och några stora röda. De där som man blir stor och stark av, när man inte kan dö av att krocka med andra och man får dubbel hastighet. Jag behöver såna svampar. Nu är jag med halva livet kvar och blivit så där halft genomskinlig, liten och blinkar... varning varning, du behöver hitta fler svampar. Lilla piffen är en svamp för mig. Musik är en svamp. Hojen har varit en hel korg med svamp... jag måste bara få mig ut där på vägen... Motivation. Inspiration.
</p>
<p>
<a href="http://youtu.be/vx1LAaJdrRE">http://youtu.be/vx1LAaJdrRE</a>
</p>
<p>
 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 26 / 4 - 2014 10:21 | <a href="/blogg/?inlaggid=6192"><img border="0" src="/css/blogg/kommentarer.gif"/> Kommentarer: 0</a></font></div></div><div id="inlagg6191" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6191" style="text-decoration: none"><font color="#222222" face="Tahoma" style="font-size: 18px">Så här gör Milla: Byta kedja</font></a>
</div>
<div style="width: 100%;">
<a href="/galleri/visabild?id=138681&amp;ordning=desc"><img border="1" hspace="5" src="/galleri/bild?id=138681&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Japp. Äntligen fick jag tummen ur. Hela vintern passerade obemärkt och jag hann aldrig ens tvätta och putsa upp katten för att pallras upp på stöd för vinterförvaring. Jag körde 29/12 och i början av februari igen så det blev liksom inte vinter. Därför hann inte heller vintermekandet ta start. 
</p>
<p>
I höstas sa verkstan att jag behöver byta drivpaketet. Men Milla vill kunna själv så jag beställde hem två drev och kedja och tänkte "Hur svårt kan det va liksom". Men sen blev det där liggande.
</p>
<p>
Nu rasslar kedjan rätt bra och sambons analys är att kedjan är lite ojämnt sliten men inte slut och i alla fall bakdrevet ser okej ut om jag får bedömma. Hur jag ska bedömma kedjans skick är jag sämre på. När jag frågade så ska man lyfta mellan två länkar på kedjan på bakdrevet och kan man få en glipa att se i mellan kedja och drev så behöver man byta kedjan. Ja ja. Jag vet inte om varken kedjan eller dreven är i akut behov egentligen att bytas nu men jag vill byta kedjan för den tycker jag drar och beter sig skrammligt när jag kör. 
</p>
<p>
Det ska ta en kvart säger sambon och det kan jag visa hur det görs så kan jag byta själv nu torsdag eller fredag. Han är borta på Gelleråsen och kör 4 dagar och ska ta licensen. Jag vill åka dit och titta i helgen i alla fall och då vill jag få den nya kedjan på. Vi går ut i garaget 22:00 när barnen somnat och disken är avklarad och en kvart är ju inte lång tid så han börjar instruera och göra. 
</p>
<p>
Först upp på depåstöd och den gamla kedjan ska "knäckas". Biltemas kedjebytessats innehåller enligt mig väldigt många kryptiska delar som ser olika ut men ändå lika så hur vet jag vad som är till vad? Pryl med bricka och en skruv med pinne ska in och skruvpeta hål på en länks nitar. Skruva, skruva och dra med verktyg så ska nitarna ploppa ur på baksidan liksom. Notering: Använd den grövsta pinnen om det går. Tydligen risk att man bryter sönder den där pinnisen annars. Peta med stora skruvmejseln för att sära på kedjan när nitarna är borta så är kedjan delad.
</p>
<p>
Så. Innan man nu plockar bort den gamla kedjan så fäster vi den nya kedjan med en sån "plastmetallstråd" som finns på typ brödpåsar ibland. Drar igenom den gamla kedjan underifrån så den nya följer med på ovansidan och lägger sig snyggt på framdrevet. Voila! Inga problem och man slapp plocka bort drevkåpan.
</p>
<p>
Sen insåg jag att nu när jag spänt kedjan några gånger genom åren så behöver jag nu flytta fram baken lite så kedjan når runt. Fick lite panik först och tänkte att jag köpt fel kedja eftersom det "saknas en länk för att få ihop den runt bakdrevet". Men så slog ändå logiken till att joooo, flytta fram lite så funkar det bättre. Sagt och gjort.
</p>
<p>
Nu kom det pilliga. Länken som är lös och ska låsa ihop kedjan igen ska pillas på med de fyra små gummiringarna inåt. Den lilla sista "brickan" går ju inte på? Gaaaa.... Pill pill... svär svär... "Låt mig"... pill pill... suck suck... "flytta på dig"... pill PILL... VA F... "Älskling hämta hammaren" och Milla fick hämta sin husverktygslåda. Hamrande börjar, fingrar får smällar och pillandet fortsätter mer våldsamt kan man säga. Det tar en halv evighet men så tillslut sitter brickan åtminstone fast så pass att man kan tråckla på kedjeverktyget igen med den nya brickan och skurvmojäng med pryttel på som ska trycka i och nita fast ordentligt. Det ska hämtas en sån där annan metallgrej som ska på det där handtaget (som nu sambon kallar blocknyckel men det förstår jag inte så jag blir lite ledsen för min hjärna inte kopplar, sen frågade jag efteråt och då förklarar han att han sa fel, blocknycklarna är ju de fasta metallprylarna med klo och hål, det där var spärrskaftet och ... ja vad det nu hette. Jag behöver verkligen en handbok att plugga på vad verktygen heter för jag har ingen aning).
</p>
<p>
Nu börjar handkraften och jisses så sambon stånkar och blir röd i ansiketet. Han säger att det är lätt att man drar för hårt och då pressas de där små gummisakerna sönder och man får in skit i länkarna och då riskerar länken skära. Tycker det är lite märkligt eftersom han som är så stark sitter och tar i sitt allra värsta så han blir svettig i hårfästet och knallröd i ansiktet och man skulle ju inte ta för hårt? Eller så är just det här momentet inget för töser? Nej så kan det ju inte vara förstås. Ja ja. Han sitter på golvet i konstig ställning så kraften kommer nog inte riktigt ut. Jag hade ställt mig för att få bättre häveffekt från armarna in i verktyget.
</p>
<p>
En timme senare sitter i alla fall den nya kedjan på och om nitarna håller? Ingen aning. Ska spänna färdigt kedjan idag och ta en kort provtur och se vad som händer. Jag är skeptisk. Tycker de där nitarna vi försökte platta ut "huvudena" på ser oroväckande runda ut och i sin originalstorlek. Ja ja det märks väl vad som händer. Vill ju kunna köra de där 40 milen till Gåsen på lördag och söndag för att se när sambons dröm om RR ska börja. Jag vill verkligen inte missa det men våga köra på detta? Hmm... kräver lite lugn provtur. Tack för hjälpen med bytet. Kan konstatera att den där "kvarten" är lite längre när man inte har en tång som når om runt kedjan och kan trycka ihop länken så man kan komma igång och trycka ut nitskallarna. Och den där verktygssatsen har mystiska delar som ska sättas ihop på märkliga sätt. Man behöver tålamod, pilliga fingrar, märkliga verktyg, en massa tid och en skvätt magi om man ska byta kedja, det är i alla fall min lärdom. Nästa gång ska jag i alla fall prova att byta helt själv och inte bara halft själv som nu.
</p>
<p>
Och visst ja, däcken är helt sopslut och inte har jag hunnit beställa nya heller... :DAMN Men de får hålla lite till helt enkelt. När jag ska skifta däcken så får jag ta tag i att byta dreven tror jag. Tyckte inte bakdrevet såg mer än lite smutsigt ut och kanske lite lite nötning men knappt märkbart ju. 
</p>
<p>
Men visst jag förstår att en kedja och drev håller väl inte hur länge som helst även om jag tagit hand om kedjan bra. Kört 2820 mil nu och kedjan är som sagt var originalet från nyköpet. Däcken har gått länge de med. Originaldäcken som var på vid köpet var så dåliga så de bytte jag snabbt. Dessa Pilot Road 3 har tagit mig till Nürburgring två vändor, ett antal bandagar och totalt 2000 mil och det får jag vara nöjd över. Är jättenöjd över dom så det blir ett par likadana igen. Ska bara.... 
</p>
<p>
Not: Fick någon fråga om vilken kedja jag köpt och den heter DC530MZO-G 118L. Antar att det är 118 länkar kanske? Jag beställde på Lelles i Uppsala och valde efter min hojmodell och sen ringde de upp och frågade lite frågor och då visade det sig att det var felkopplat i systemet på något vis så killen ändrade min order så det blev rätt. Vilken service! Han sa något om "att det kändes inte rätt när jag såg ordern och vilken hoj det var så jag ville dubbelkolla". Annars hade jag suttit där på garagegolvet och svurit ännu mer över hur dum jag är som inte får ihop det, nu gick det bättre och det tackar jag en massa för. Älskar när folk tänker och använder sin erfarenhet och ifrågasätter systemet.  
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 23 / 4 - 2014 08:27 | <a href="/blogg/?inlaggid=6191"><img border="0" src="/css/blogg/kommentarer.gif"/> Kommentarer: 2</a></font></div></div><div id="inlagg6178" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6178" style="text-decoration: none"><font color="#222222" face="Tahoma" style="font-size: 18px">Bloggarna bara raderas</font></a>
</div>
<div style="width: 100%;">
</div>
<div style="margin-top: 5px"><font face="Tahoma, Verdana" style="font-size: 13px"><p>
Väldigt irriterande. Bloggar och bloggar men all för ofta sparas de inte utan jag får bara ett meddelnde om "att något gick fel" och så är det borta när man försökte spara. Usch jag blir så arg. Det är ju inget roligt att blogga då man får skriva om och om och om igen de gånger man glömmer att kopiera all text innan man trycker spara. Måste nog hitta en annan bloggplattform för det är inte vettigt när det inte fungerar. Får leta och återkomma med var jag finns. 
</p>
<p>
Ciao! 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 30 / 3 - 2014 22:14 | <a href="/blogg/?inlaggid=6178"><img border="0" src="/css/blogg/kommentarer.gif"/> Kommentarer: 0</a></font></div></div><div id="inlagg6173" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6173" style="text-decoration: none"><font color="#222222" face="Tahoma" style="font-size: 18px">Millas B&amp;B</font></a>
</div>
<div style="width: 100%;">
<a href="/galleri/visabild?id=138213&amp;ordning=desc"><img border="1" hspace="5" src="/galleri/bild?id=138213&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Gjorde ett långt blogginlägg för någon vecka sedan... det försvann med meddelande om ett tekniskt fel när jag sparade. Då blev rockmor sur och tänkte ja ja, skit i't rå och gjorde annat. Nu försöker jag igen.
</p>
<p>
Det börjar bli bråttom. Eller ja, jag behöver börja iordningsställandet av del 1 på mitt B&amp;B. Har börjat grovplanera och räkna på det ekonomiska. Fotade lite på "garagevinden" där jag tänkt del 1. Det får bli två rum, ett mindre med en dubbelsäng och ett lite större med dubbelsäng och 1-2 enkelsängar samt ett litet badrum. Helst vill jag ha dusch och toalett på samma våningsplan som rummen men jag vet inte om det går att få till tekniskt, borde gå men jag är ingen byggare så jag vet inte. Plats finns och avlopp och vatten finns till markplan.
</p>
<p>
Avloppet ja. Det är ju några riktiga snillen till fusk-hemma-fixare som bott här tidigare. Hittar konstant saker de klantat till det med. Som tex golvlister som tagit slut när det är 10 cm kvar och det kommer de på när de sätter sista listen mitt i rummet där dörren är. Jamen se snyggt! Eller blöjpaketet som de "glömt?" i det nedsänkta innertaket i vardagsrummet. Ja jag vet inte, isolering kanske, jag vet inte, klåpare till fixare säger jag. Avloppet i garagebyggnaden är liksom halft igensatt i brunnsgallret med flytcement typ. Smart. Not that much va? Jag har dock ingen aning om ifall vattenledningen är på, eller vart avloppet tar vägen och det vet jag inte hur jag kontrollerar eller fixar så det kan vara en risk i projektet förstås.
</p>
<p>
Jag renoverar gärna. Har bland annat rivit ut och satt in två nya kök i tidigare bostäder utan speciellt med hjälp från någon annan. Slipat trägolv, renoverat toalett, kaklat, målat fasader och renvoerat gamla träfönster. Jag är inte bra, men jag gör ändå bra mycket bättre jobb än de som fixat tidigare på den här gården, det måste jag säga. 
</p>
<p>
Men nu står jag med en råvind som är halvklar. Vill få upp innerväggar och förbereda för badrum på en våning som idag inte har avloppsrör eller vattenledning uppdraget. Något enstaka eluttag finns på övervåningen. Ja det ska till en del jobb och detta känns utöver min kompetens. Det är liksom lite skillnad på att sätta upp nya innerväggar mot att tapetsera på befintliga. Nej jag behöver hjälp. Vill ju inte heller lägga en förmögenhet på hantverkare utan kan ju tycka att mycket av det borde gå med några extra händer. 
</p>
<p>
Så.... jag ber härmed om hjälp. Finns det någon som känner för att hjälpa med råd och/eller händer, har kompetens och erfarenhet av sånt här så får ni gärna höra av er. Planen är att fixa detta klart så fort som möjligt men klart under sommaren. Möjligt? Ingen aning, men det är planen idag. Del 2 på B&amp;B är att riva ner och bygga upp den gamla drängstugan som finns idag. Den är från 1800-talet och är rejält risig men det jag vill göra där är att återställa så mycket det går till hur det då såg ut i forna dagar och återanvända så mycket det går. Det är ett större projekt ser jag och jag vill få rull på B&amp;B del 1 först och se om jag faktiskt kan få ihop lite bokningar innan jag investerar mer.
</p>
<p>
Vad kan jag erbjuda då? Ja, givetvis om man vill ha betalt så kom med ett pris. Vill man kan man ju få ett antal gratisnätter här när det är klart att ta emot gäster. Det är ju kanske inte helt fel heller att ha i bagaget när nu Viking Motor Park är på gång bara cirka 6 kilometer härifrån. Här finns två endurobanor på ca 4 km och crossarna kör i grustaget rätt ofta på 2 km avstånd. Jag har dessutom garage för motorcyklar, ja det är ett dubbelbilgarage men vi har hojar där och bilarna får stå utanför. Gården har idag bara 2 kaniner men planen är att några höns och en tupp ska till under våren så bra om man inte är allergisk. Dessutom ligger gården precis vid hojvägarna.
</p>
<p>
Hur låter det? Någon som vill hjälpa Rockmorsan att få igång hantverkeriet?  
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 19 / 3 - 2014 10:18 | <a href="/blogg/?inlaggid=6173"><img border="0" src="/css/blogg/kommentarer.gif"/> Kommentarer: 1</a></font></div></div><div id="inlagg6115" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6115" style="text-decoration: none"><font color="#222222" face="Tahoma" style="font-size: 18px">Egna drömmar och andras åsikter</font></a>
</div>
<div style="width: 100%;">
</div>
<div style="margin-top: 5px"><font face="Tahoma, Verdana" style="font-size: 13px"><p>
Funderar på det här med människors reaktioner när de får höra något som inte passar i ramen för normalen. Jag är uppenbarligen sällan eller aldrig där själv utan hamnar alltid  och ofta långt utanför vad som klassas som normalt. För mig är normalt väldigt tråkigt och för mig inte utvecklande. Att hålla sig inom boxens kanter är liksom inte min grej. 
</p>
<p>
Min egna reaktion till när jag möter nya människor är att jag tar dom precis som dom är, oavsett. Sen har jag också ramar för vad jag accepterar eller förskjuter. Men det som hamnar utanför min box:s gränser är på skalan våldtäkt, mord eller våldsbrott för skojs skull eller liknande.
</p>
<p>
Men nu har jag kommit på en sak. Människor som inte är villiga att lyssna på vad andra har att säga, inte accepterar andras åsikter utan hela tiden klankar ner på, försöker förändra eller diskriminerar bara för man har en avvikande dröm. Det börjar jag nog bli för gammal för att orka hålla mig öppen för. Så min box har helt plötsligt blivit snäv. Och jag gillar det inte. 
</p>
<p>
Jag berättade för några i veckan om mina drömmar jag nu håller på att sätta i verket. Möts av asgarv, kroppsvridningar, skakanden på huvudet, fördömmande ord, "goda råd" att göra något annat till uttalanden om min galenskap. För vad? Det var något positivt jag sa, om att jag lyckats ta några steg framåt mot mitt mål. Och möts av skepsism, och det var de som var mest positiva, de skeptiska. 
</p>
<p>
Gick hem och funderade på varför det gjorde mig så arg. Förrut har jag mest blivit besviken och ledsen. Nu blev jag förbannad. Kanske för jag är äldre och tillräckligt erfaren för att veta att jag kan nå det jag företar mig. Men varför kan andra inte agera på ett vettigt och mer mänskligt sätt när man möter avvikande människor? Varför kan man inte helt enkelt säga "Det låter intressant. Vad kul att du tagit det framåt. Spännande." Det räcker så. Man behöver inte engagera sig och ha en egen åsikt att proklamera. Man behöver inte ge feedback på precis allt. Man kan bara lyssna och visa att man gjort det. Punkt.
</p>
<p>
Varför kan inte samhället fungera mer så?
</p>
<p>
Frågan är om jag orkar hålla sådana människor i mitt närmaste nätverk eller om de defakto bara tar kraft och energi istället för att bara vara. Stöd och hjälp förväntar jag mig aldrig men när människor börjar dra ner en till osäkerhet om man gör rätt, det är bara fel. Får göra några nya planer för att byta ut de där pessimistiska människorna för att göra plats för människor som tillåter att jag är den jag är.
</p>
<p>
Dagens råd från Rockmor är alltså att: Låt andra drömma om vad de vill. Lyssna med respekt. Men du behöver inte ha en åsikt om deras val. Det kostar ingenting att bara hålla käft om man inte kan säga något positivt.  
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 24 / 1 - 2014 09:54 | <a href="/blogg/?inlaggid=6115"><img border="0" src="/css/blogg/kommentarer.gif"/> Kommentarer: 3</a></font></div></div><div id="inlagg6061" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6061" style="text-decoration: none"><font color="#222222" face="Tahoma" style="font-size: 18px">Skinnställsutmaningen 2014</font></a>
</div>
<div style="width: 100%;">
</div>
<div style="margin-top: 5px"><font face="Tahoma, Verdana" style="font-size: 13px"><p>
Hysteriskt galet!
</p>
<p>
Mitt BMI alltså. Det har rasat i höjden igen. För att göra en lång historia väldigt kort. För några år sedan var mitt BMI 37,24 och jag gick ner till BMI 29,04 och var så nöjd. Sen kom krisen. För 1,5 år sedan lyckades jag göra mig och mina två barn hemlösa i Stockholm plus en massa annan skit som hände i livet. Livskris fick ett ansikte. Fick bo tillfälligt hos en fd arbetskompis i deras källare under några månader innan jag fick tag på ett hus till mig själv igen. När jag flyttade in i huset så rasade allt jag hållit ihop under det senaste halvåret och jag blev sjuk om och om igen i oändlighet. Ingen energi alls och att bara få ihop vardagen var en utmaning, enstaka promenader men det var också allt. Så 2013 gick till att vila och återhämta mig. Vet inte riktigt om jag är helt tillbaka men ork och motivation är i alla fall så mycket mer tillbaka nu än då. 
</p>
<p>
<strong>Träningen</strong>
</p>
<p>
Drog igång 2014 med tre träningspass av lättare karaktär.
</p>
<p>
1. Tog en 6 km promenad ute, trots gråmulet och regndis. Fick skitont som vanligt i fötterna. Men så är det när man väger för mycket, fotsulorna och muskler och skit i fötterna tar så mycket stryk av övervikt när man ska röra på sig. Knäna skrek också hej vilt och tyckte jag var ondsint.
</p>
<p>
2. Lovat barnen åka på äventyrsbad i Uppsala på lovet så en heldag där gav mig ingen ursäkt att försöka simma lite. Men så kallt det är. Och jobbigt. Attans. Jag brukar simma 1 km men nu orkade jag bara 0,5 km och då gick jag upp en stund och satt och vilade mitt i (men också för att en dotter ville prata om en sak). Det värsta med simmning, även om det är lindrigt mot kroppen ur överviktssynpunkt, är att man måste klä av sig, naken, eller ja sen i bikini då men ändå, inför andra människor. Det kräver att man är antingen knölfull eller idiotiskt envis för att våga det när man är överviktig. Jag är envis men ändå, fy vad jobbigt den delen är. Om jag fick en simhall för mig själv så skulle jag lätt kunna simma flera gånger i veckan, men att behöva utsätta sig för blickarna från normalviktiga... det gör ont det. Nåja, 500 meter är mer än inget. Fick träningsvärk i hela överkroppen, främst armar och skulderblad så nytta gjorde det.
</p>
<p>
3. Drog ett kortare zumba cardiopass hemma i vardagsrummet. Det är skönt. Roligt att dansa är det och är jag hemma utan åskådare så kan jag släppa loss lite mer. Dock hade jag nu möblerat om så jag kom på att den stora helkroppsspegeln stod där så jag såg mig själv då och då. De blickarna gör rätt ont de också. Zumban är dock väldigt bra för att pressa ut vattnet jag brukar bunkra på mig i rumpa och höfterna så jag ser ut som en knölval. 
</p>
<p>
<strong>Mat</strong>
</p>
<p>
Matmässigt blev första veckan rätt bra om man jämför med veckan innan då. Men väl mycket fikabröd. Maten i sig är inget problem för mig innehållsmässigt, äter vegetariskt och mycket råvaror. Men portionsstorleken behöver bli mindre. Godis och snacks har jag dragit ner till ca 10%. Att förbjuda och ta bort helt fungerar inte på mig, det vet jag så mitt trick är att dra ner rejält istället. Fikabröd har vi unnat oss under ledigheten. Kanske en bra övergångsplan från mycket godis till sundare leverne men det måste också trappas ner rejält för mig. Jag vet att min kropp reagerar på alla extrakalorier genom att lagra dom.
</p>
<p>
 
</p>
<p>
<strong>Summering</strong>
</p>
<p>
StartBMI: 34,75
</p>
<p>
Träningspass v1: 3 st
</p>
<p>
Viktnedgång v1: -0,3 kg
</p>
<p>
 
</p>
<p>
<strong>Mål</strong>
</p>
<p>
Komma ner till nästa BMI nivå, dvs gå från "Överviktig, fetma klass 1 (nästan klass 2)" till enbart "överviktig" dvs under BMI 30, helst fram till 13/4 i tid.
</p>
<p>
Inte ett helt omöjligt mål men ett jättehögt satt mål. Nu har vecka 2 startat så det är väl bara att dra igång med ett träningspass. Målet är att få till tre pass i veckan som minst. 
</p>
<p>
Nu kör vi, skinnställsutmaningen 2014 är igång! 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 6 / 1 - 2014 13:47 | <a href="/blogg/?inlaggid=6061"><img border="0" src="/css/blogg/kommentarer.gif"/> Kommentarer: 2</a></font></div></div><div id="inlagg6032" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6032" style="text-decoration: none"><font color="#222222" face="Tahoma" style="font-size: 18px">Födelsedag</font></a>
</div>
<div style="width: 100%;">
<a href="/galleri/visabild?id=136950&amp;ordning=desc"><img border="1" hspace="5" src="/galleri/bild?id=136950&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Så har jag fyllt tant på riktigt. Bästa presenten var en hojtur på katten tillsammans med sambon. Solen sken. Blå himmel. Fälten är gröna. Några plusgrader. Detta i slutet av december. Häftig magi när det är det här jag önskade mig. Bästa födelsedagen ever!
</p>
<p>
Dock var det minusgrader på natten så skuggiga vägpartier var fulla med frost och is och på våra småvägar saltas det inte, vilket i och för sig är bra, men när man kommer på sin dyrbara katt och inser att det är glashalt under tassarna ja då tar man ingen långtur direkt. Men en kort tur blev det. Kylan är det inget problem med. Bara isgatan.
</p>
<p>
Värmehandtagen gör ett underbart jobb för frusna fingrar. Har en sån löstagbar kardborrelösning och det fungerar perfekt för jag kan lätt plocka bort dom och få standardgreppen kvar. Faktiskt nöjd med en sån lösning. Tjejer vill ju gärna ha ett lite smalare handtag också, i alla fall jag. 
</p>
<p>
Mitt i vintern har jag gått och blivit kär. Dubbelfaldigt. Obehagligt måste jag säga. Först var det KTM freeride 250 jag föll stenhårt för. Kärlek vid första ögonkastet och hade en säljare knystat ett enda ord då och där hade jag skrivit på pappret direkt utan tanke. Så hårt föll jag. Sen läste jag på recensioner och letade information och då faller 350:n, en fyrtaktare mig bättre på läppen tekniskt sett men fy fasiken vad 2taktaren är snygg. Alltså, snyggare 2takt går inte att hitta, så är det bara. 250:n har inga begagnade ute till nått vettigt pris, 350:n finns det lite av men ändå, rätt mycket mer än min nu bantade budget sen jag investerade i Viking Motor Park aktier. Så hur gör jag nu?
</p>
<p>
Sen kom tanken.
</p>
<p>
Den där obehagliga känslan. Gnagandes. Trevandes in i mitt medvetande. Logiken. Logiken säger att jag är färdig med min rockkatt. Vilket är helt absurt! Jag älskar min hoj! Det finns några saker på den utseendemässigt jag vill ändra på men ram, kåpor, linjer - I love it! Bottendraget som levererar hela vägen stabilt och starkt älskar jag också. Det är en trygg känsla när man vrider på och det finns bara mer och mer och mer. 
</p>
<p>
Men katten är tung, en så där 275 kg har jag för mig. Det är en touringhoj. Jag köpte den för att göra min drömresa till Nürburgring. Det har jag gjort. Två gånger. Jag är inte klar med ringen men nästa gång pratar vi om att köra hojarna i skåp dit för att slippa bomba motorväg hela vägen i storm eller solgass. Då behövs ingen touringhoj som man klarar av att köra 100 mil motorväg per dag med. 
</p>
<p>
Så logiskt sett borde jag kanske byta min älskade katt mot något annat. Något mer sportigt kanske. Lättare. Men jag vill ha effekt och drag, trötta småhojar tröttnar jag på redan i fantasin. Planen på otroheten är att byta min katt mot en KTM freeride och en annan begagnad hoj för bandagar och ringensemestrarna.
</p>
<p>
Tittat i Biketidningen och alla modeller för 2014. Inte för jag tänker mig en ny men jag vill hitta utseendemässigt och teknikmässigt några stycken som jag sen får provköra tänkte jag. Jag hittar typ 5 hojar som jag över huvudtaget kan tänka mig utseendemässigt. Varav då två är min egna katt, gsx1250 och lillasystern till, gsx650. Kawasaki gillar jag linjerna på men de har en förmåga att göra allt fult med matt svart "plastig" känsla så de faller lite på det.
</p>
<p>
Så om jag tar bort dessa ur listan så finns nästan bara en kvar. En hoj jag föll för direkt första gången jag såg den på gata. En Aprilia RSV4, en vit. Förjäkla snygga linjer, rätt utseende i fronten där man har tänkt till på symetrin. Finns inget jag inte gillar utseendemässigt med den hojen.
</p>
<p>
Sen räknar man på vad jag kan tänkas få för min katt vs Freeride+RSV4 och den ekvationen gick inte helt ihop... än... Men jag vet ju hur det är. När jag köpte katten hade jag en budget på 75.000:- och jag köpte en för 124.000:- ... så är det med hojar man älskar, man är beredd att gå de där extra milen och äta gröt i ett år för att få den rätta.
Och jag vet att när jag väl kärat ner mig i en hoj så är alla andra hojar trista och dötråkiga.
</p>
<p>
Frågan är nu. Byta eller inte byta? Och är Freeride+RSV4 rätt för Milla? Andra förslag motiveras tack! 
</p>
<p>
Egentligen borde jag spara mina pengar till ett nytt avloppssystem här på gården... men hojar är ju så mycket mer roligt! 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 30 / 12 - 2013 11:26 | <a href="/blogg/?inlaggid=6032"><img border="0" src="/css/blogg/kommentarer.gif"/> Kommentarer: 2</a></font></div></div><div id="inlagg6009" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6009" style="text-decoration: none"><font color="#222222" face="Tahoma" style="font-size: 18px">Giraffhjärtat vill ha mer</font></a>
</div>
<div style="width: 100%;">
<a href="/galleri/visabild?id=136737&amp;ordning=desc"><img border="1" hspace="5" src="/galleri/bild?id=136737&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Har gått i flera dagar, kanske veckor, och funderat på nästa hojsäsong. Det är mycket som ska hända i övrigt i min familj nästa år. Jag räknar på timmar och kronor, vrider och vänder, funderar och värderar. 
</p>
<p>
Sambon planerar att börja banrejsa. Det är hans dröm, hans mål och plan. Jag stöttar honom fullt i det. Ska bli riktigt kul och se hur långt han kan gå. Jag är nämligen en av dom som ser hur brilliant han kan vara när han kör. Instruktörer och erfarna bikers brukar kommentera att han gör fel. Likt förbannat är han snabb. Han säger själv när vi kört på bandagar och hojturer att han tycker jag tar renare linjer i kurvorna och att jag är snabb. Men jag har ingen vilja att vara snabb. Jag vill bara köra och ha kul. Och, brukar jag påpeka, han kan lätt varva mig på Gelleråsen. Ringen tar han ca 1,5 minut snabbare än mig. Ibland 2. Jag tror det beror på hans vargasinne. Han har ingen gräns tror jag. Alltså gräns för var han själv tror är hans förmåga. Det är hans största styrka. Kan också vara hans framtida svaghet. Jag tror nämligen på gränser. Sen ska man pressa och utmana sina gränser för de är oftast väldigt lågt satta i början. Nåväl. Vi får se vad som händer. Men han behöver lägga sina slantar  på sin dröm. 
</p>
<p>
Med massa annat på mitt schema redan så vet jag inte om jag varken har tid eller råd själv heller.
</p>
<p>
Damn it.
</p>
<p>
Går och muttrar. Drar mig undan. Legat sjuk i en dunderförkylning så jag har legat under mitt täcke och morrat dovt och funderat.
</p>
<p>
Först bestämde jag att "nej det blir ingen Nürburgringkörning för mig 2014". Det var då det väcktes ett djupt ner i giraffhjärtat gömt odjur. Krigarmorsan. Krigarmorsan letade reda på bilden det där året då jag själv åkte till Ringen och körde mina första varv. Det här var mitt absolut lyckligaste ögonblick i livet. Sprang på min tonårsvän, han som lockade in mig på hojkörning sensommaren 2009. Han var nere och körde ringen då och vi satt och chattade på nätet. Han berättar om känslan att bomba helvet i 240 km/h och känna kraften från Ringen strömma under en. När gafflarna bottnar och marken vänder upp igen och man drar full gas. "Nästa år får du följa med, då kan du vara min chaufför så åker jag på bönpallen" slängde han ur sig. 
</p>
<p>
Det var kört. Inte för jag då visste alls vad varken gafflar som bottnar var eller hur ett fullt gaspådrag i uppförsbacke känns på en sporthoj. 
</p>
<p>
Nu vet jag. 
</p>
<p>
Och jag klarar det inte. Jag klarar inte ett helt år till i vetskap att "jag ska inte dit". Det gör så ont i giraffhjärtat mitt att tårarna börjar rinna när jag ser den där bilden. På oss. Dagarna efter jag körde min egna Rockkatt på Ringen. Vi sprang på varandra på Sachsenring och MotoGPt där. I ösregn och folkmassan så stod han plötsligt där. Gud i helvete jag är så glad för den här killen! Och jag är så sjukt tacksam för han berättade för mig om glädjen i att köra hoj. Jag hade aldrig vågat annars. Det var han som peppade och fick mig att ta de första stegen och han trodde på mig. Det finns inget viktigare än vilja, men om man har starka vänner som tror på ens vilja ja då är nog inget omöjligt. 
</p>
<p>
Jag var så upprymd och fylld av glädje då. Där. Och jag vill bara uppleva det om och om igen. Ringen är som en drog. Och ja, jag erkänner, jag är nog beroende. Att köra hojvägar i Sverige, mysigt, men det ger inte den där totala kicken. 
</p>
<p>
Så jag bestämmer mig. Bestämmer mig för att ändå planera in en resa till Ringen 2014. Även om den blir utan sambon. Tog mig mod i morse och frågade. Så ja kanske blir den utan sambon. Han har en egen dröm. Jag har min. Jag vet att han vill följa med och vill fortsätta jaga tider där. Men han vill också något annat. Mer. 
</p>
<p>
Jag väljer hellre att planera in en resa till Ringen själv och i värsta fall bokar av den om tid o pengar inte räcker till än att planera för ... ingen alls. Kanske får jag se min vän äntligen köra hoj, har faktiskt inte sett honom på sin hoj än, mer än på bilder. Ibland är avstånd längre än på kartan. Men jag fortsätter hoppas och drömma. Kanske blir det ändå en Milla på Ringen ännu en gång. Kanske själv... men jag har varit där själv tidigare så det skrämmer inte längre. 
</p>
<p>
Tack Ante, älskar dig av hela mitt hjärta för du finns och är du. Hoppas vi  kan ses i sommar på vår favoritplats på jorden, det gröna helvetet. Skulle vara en fantastisk gåva att få dela ett varv med dig. Utan dig hade Rockmorsan inte varit så rockig, bara en vanlig morsa.
</p>
<p>
Tack Jonas, älskar dig av hela mitt hjärta för du förstår mig så väl och låter mig gå mina egna vägar. Jag står där och stöttar dig, peppar dig och tror på dig varje sekund till ditt mål. Det är SÅ värt det! Kämpa! 
</p>
<p>
 
</p>
<p>
Visserligen reklam men den här videon fångar känslan med magin på ringen ...
</p>
<p>
<a href="http://youtu.be/E9IWiTpWeiM">http://youtu.be/E9IWiTpWeiM</a>
</p>
<p>
... 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 12 / 12 - 2013 13:45 | <a href="/blogg/?inlaggid=6009"><img border="0" src="/css/blogg/kommentarer.gif"/> Kommentarer: 0</a></font></div></div><div id="inlagg6006" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=6006" style="text-decoration: none"><font color="#222222" face="Tahoma" style="font-size: 18px">Sporthojsfestande</font></a>
</div>
<div style="width: 100%;">
<a href="/galleri/visabild?id=136718&amp;ordning=desc"><img border="1" hspace="5" src="/galleri/bild?id=136718&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px">Så har det varit sporthojsfest i Stora staden igen. Självklart var jag med, de där festerna är himla skoj faktiskt. Man får träffa massa folk, pratar mest hela tiden (precis som vanligt alltså, men med nya människor). 
Den här lördagskvällen blev inte helt som jag tänkt mig. Jag fick prata om ett helt nytt ämne. Nämligen mitt intresse i Viking Motor Park. Stod periodvis sporthojsfolk på kö för att fråga och diskutera. Sen när Pippi ropar upp Rockmorsan på scenen för samma ämne, ja då förstår man ju att jag stoppat handen i syltburken, eller nått sånt.
Sambon kommenterar lite när kvällen är slut att jag inte är så bra på att hålla låg profil. Nej. Sån är jag nog inte. Varken privat eller på jobbet.

Får ju nu hoppas att jag inte var allt för rund under fötterna och sa något allt för tokigt. Eller att övriga 200-ish sporthojsåkare var ännu rundare under fötterna och inte noterade hur jag svamlar. Hade dragit en hel ansenlig mängd öl redan för gott var det och väldigt lite alkohol blir det under hojsäsongen... och nu är den nog slut (?) så då släpper man ju loss lite extra.

I vilket fall. En superrolig festtillställning. Att parta och prata om motorcyklar, Nürburgring och Viking Motor Park i 9 timmar är som ett race det med. Full fart hela tiden. Hade till och med träningsvärk i kroppen dagen efter och rösten var hemskt kraxig. 

Ja mitt engagemang fortsätter. Har skrivit lite på två olika affärsplaner. Eller vad sägs om en Motorsports-hotell-kedja där lyxsviterna har egen depåbox med direktuppgång till rummet, givetvis ett hotell med verkstadstekniker och möjligheter till extratjänster som oljebyte eller nya brombelägg, eller varför inte beställa en spabehandling till hojen medan man käkar middag? Nej, den här morsan har alltid tusen tankar i skallen att bolla med, några bra idéer, många medelmåttiga och en hel hord riktigt dåliga. Men då och då poppar något ut. Kanske är den här hotellkedjan framtiden? Eller så är jag nöjd med ett B&amp;B. Beslut beslut....

Fast först ska Rockkatten få nytt drivpaket och morsan ska få byta själv. Blir nästa utmaning :)

Tjing, och tusen tack för tidningsprenumerationerna Pippi, tack för att ni läser och ger feedback och tack för allt stöd från alla! Och sist men allra störst, från morsan och alla andra - Tusen tack till Pippi och alla runt omkring henne som fixar i dessa fester! Livar upp vilken grå novemberdag som helst!

Not: Sorry för inga radbrytningar... det är det i texten när jag redigerar men sporthojs bloggfunktion är inte helt välvillig idag och jag är för trött för att orka förstå varför. </font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 3 / 12 - 2013 23:28 | <a href="/blogg/?inlaggid=6006"><img border="0" src="/css/blogg/kommentarer.gif"/> Kommentarer: 1</a></font></div></div><div id="inlagg5994" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=5994" style="text-decoration: none"><font color="#222222" face="Tahoma" style="font-size: 18px">Huvudförhandlingar i mark- och miljödomstolen</font></a>
</div>
<div style="width: 100%;">
<a href="/galleri/visabild?id=136594&amp;ordning=desc"><img border="1" hspace="5" src="/galleri/bild?id=136594&amp;liten=1&amp;header=1" style="border: solid 1px #555555; padding: 4px"/></a> <a href="/galleri/visabild?id=136593&amp;ordning=desc"><img border="1" hspace="5" src="/galleri/bild?id=136593&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
<span class="Apple-style-span" style="color: #333333; font-family: Verdana, Arial, Tahoma, Calibri, Geneva, sans-serif; font-size: 13px">Ja det var två mycket intressanta dagar på huvudförhandlingarna i Mark- och Miljödomstolen med Aros Racetrack Development ab. Med både genomgångar av experter som presenterade projektet och syning ute på plats. Att stå mitt ute i skogen med kartan i handen och inse att man faktiskt står mitt där, mitt i en av de planerade banorna och tänka "snart kanske kanske jag får köra här på Rockkatten"... fick faktiskt ett stort leende på läpparna, en tår i ögat och ett skönt pirr i hela kroppen. Det här kan bli så fantastiskt så jag har knappt förstått det själv än. Helt EPISKT! En riktig motorbana som inte har en motsvarighet i hela skandinavien... "hemma hos mig"... det känns lite som en dröm och jag vill nypa mig i armen för att se att jag inte drömmer. <br/>
<br/>
Det var förstås flera negativt inställda på plats och vi var några få motorcykel och bilintresserade som framförde våra argument till varför en motorbana här i Sverige skulle vara bra för samhället. Själv lyfte jag fram bland annat utbildningsmöjligheterna, få bättre förare på vägarna och att på så sätt ta ytterligare steg till nollvisionen i trafiken. Diskuterade med flera nej-sägare i pauserna och flera fick nog med sig en kanske ny bild av vilka vi motorcyklister är. Ingen förväntar sig riktigt en tvåbarnsmorsa med lite övervikt vara en motorcyklist som älskar att att köra fort och kurvigt. Och många tog chansen att fråga mig om varför man kan brinna så för motorcyklar, hur man har råd, hur man resonerar i olika frågor... och jag hoppas verkligen jag bröt några fördomar att vi inte alls är några mystiska ligister som skiter i allt i vår omvärld utan kan vara engagerade livsbejakande och helt vanliga människor.</span>
</p>
<p>
<span class="Apple-style-span" style="color: #333333; font-family: Verdana, Arial, Tahoma, Calibri, Geneva, sans-serif; font-size: 13px">Men mina egna drömmar på ett bed&amp;breakfast kan ialla fall börja planeras mer på riktigt... de två semesterdagarna var mycket väl investerade i min egna framtid. Barnen hurrar i bilen när vi åkte hem idag. Det gäller att se möjligheterna i allt som man springer på här i livet. Jag tar chansen att öppna den här nya dörren och se vad som finns på andra sidan. I väntan på domslut som ska offentliggöras 22 januari kl 13.30 ska min affärsplan skrivas om något från tidigare, budgeten måste räknas på igen och mycket mer. Jag har drömt detta i många år och i olika storlekar på allt från ett konferenshotellkedjekoncept till ett litet hemma b&amp;b. Så även om det är långt till januari så kan jag inte ligga på latsidan, det är massor att göra för att stå redo i startgroparna. </span>
</p>
<p>
Och ja, jag hoppas och tror att utslaget av domstolen blir positivt och 2014 kommer börja med ett riktigt buller och bång. Jag har i alla fall gjort precis allt lilla jag kan göra för att vi motorintresserade i Sverige ska få denna möjlighet, en riktig motorpark nära och framtida möjligheter till livsbejakande stunder på våra älsklingar ruggandes gummi. När ni kör första gången på Viking motorpark så får ni skänka en tacktanke till Rockmorsan helt enkelt ;)  
</p>
<p>
Tjing, nu ska jag nog helt enkelt dö på soffan en stund, helt slut men lycklig i livet! 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 22 / 11 - 2013 19:09 | <a href="/blogg/?inlaggid=5994"><img border="0" src="/css/blogg/kommentarer.gif"/> Kommentarer: 1</a></font></div></div><div id="inlagg5990" style="border: solid 1px #CECECE; padding: 10px; margin-bottom: 40px"><div style="margin-bottom: 4px; border-bottom: solid 1px #888888; padding: 5px;">
<a href="/blogg/?inlaggid=5990" style="text-decoration: none"><font color="#222222" face="Tahoma" style="font-size: 18px">Motorbana på hemmaplan</font></a>
</div>
<div style="width: 100%;">
<a href="/galleri/visabild?id=136472&amp;ordning=desc"><img border="1" hspace="5" src="/galleri/bild?id=136472&amp;liten=1&amp;header=1" style="border: solid 1px #555555; padding: 4px"/></a>
</div>
<div style="margin-top: 5px"><font face="Tahoma, Verdana" style="font-size: 13px"><p>
Nästa vecka (21-22/11) är det huvudförhandlingar i mark- och miljödomstolen här i Enköping för att få igång byggandet av Viking Motor Park här intill Rockmorsans gård. Det är en öppen tillställning så kom och stötta ett välkommet tillskott i motorsverige!
</p>
<p>
Äntligen! Milla så lycklig! För jag räknar med att det blir verklighet. Det är ju bland annat därför jag är här, köpt min gård utanför storastaden, med närheten till naturen, hojvägarna, endurospåren i skogen bredvid mig och en egen riktig motorbana. Tänk vilken drömtillvaro jag har!!!
</p>
<p>
Nu ska i ärlighetens namn erkännas att när jag hittade den här gården så visste jag inte om planerna på Viking Motorpark och inte heller de två endurospåren precis runt husknuten men det kom snabbt till min kännedom och då var ju saken biff, KÖP GÅRDEN. Jag föll pladask för gården i sig och för omgivningarna runt omkring, med slingrande hojvägar, öppna fält och små skogspartier. Men att ha hojvägen precis rakt igenom sin egna tomt, precis där mitt stora garage ligger, en byggnad på ca 100 m2 - det är väl alla bikers stora dröm! Toppa det med endurospåren och drömmen om en egen motorbana. Lycka!
</p>
<p>
Ja nu blir det ju kanske inte riktigt MIN bana då förstås. Men ändå. En motorbana utanför Enköping, ett gaspådrag från Stockholm, den drömmen är inte bara min utan många fler med mig som längtar till öppnandet.
</p>
<p>
Det har varit en del negativa åsikter i lokaltidningen kring motorbanans varande eller icke varande. Själv ser jag mest fördelar. Låt mig dela med mig av några.
</p>
<p>
1. En motorbana tar en del av buset från allmänna vägar. Det är i alla fall vad jag tror, att vi som gillar att köra fort och pressa våra gränser gärna gör det på bana istället när vi väl får möjligheten att prova på. Jag har hört fler som säger att så fort de fått prova på att köra på bana så slutar de testa gränser i vanlig trafik - vilket är jättebra ur trafiksäkerhetssynpunkt!
</p>
<p>
2. och då kommer jag in på lärandet. En motorbana skapar bättre trafikanter. Vi som går på kurser, kör på bandagar etc får göra något som alla borde göra som har ett vanligt körkort - vi ÖVAR och vi blir BÄTTRE som förare. När jag tog mitt B kort en gång i tiden så var ju körlektionerna ett minne blott, inga fler övningar utan man är utelämnad till att bara köra. Jag har i alla fall aldrig tagit en enda bilövningskurs sen mitt B körkort. När jag nu ca 20 år senare tog mitt A körkort så blev jag varse om hur lite jag kunde trots 20 års körande av bil. Trafikregler, kunskap om hur gyro fungerar, hur olika fordons uppbyggnad behöver olika teknik för att köras osv. Massor av Aha-upplevelser när man nu återigen fick körlärare och sen SMC instruktörer på olika bandagar gett mig. Idag är jag så mycket bättre både bilförare och mcförare än jag var innan- just för jag går på flera bandagar och för varje tillfälle så har jag lärt mig massa ny kunskap och testat dom, på ett säkert sätt, nämligen på BANA, tänk om alla trafikanter hade de möjligheterna och fick fortsätta sitt lärande även efter att körkortet bärgats. Det hade många fler behövt.
</p>
<p>
3. Att köra bana är säkrare än att köra på allmän väg. Det är ju logiskt. När man kör på bana slipper man mottrafikanter, alla kör åt samma håll, det är inte vanligt med djur som springer över, inga stenar, stockar... men framförallt, man kör med respekt på ett helt annat sätt än i vanlig trafik där det mest handlar om störst först, ur vägen, "jag har rätt så då kör jag även om det är farligt" attitiyd osv. På bana lär sig alla att det är tex den som kör om ett annat fordon som är ansvarig för att den som blir omkörd kände sig trygg med det. Tänk om den respekten gällde alla andra icke banåkande trafikanter på våra vägar? Det skulle ju vara en fröjd att färdas i Stockholmstrafiken. Det här är en viktigt del i att lyckas med nollvisionen som trafiksäkerhetsmål. Att få bättre förare som visar respekt för och har förståelse för andra fordons förutsättningar.
</p>
<p>
4. Sen klagas det här på att det kommer störa. Hmmm... där banan ska byggas är idag en soptipp, ett militärt övningsområde (som skjuter rätt friskt då det hörs som jag har fullt krig i trädgården och barnen är rädda då och då och springer in och ropar att det är någon som skjuter på dom) och så finns där en grustäkt (eller nått sånt), där finns i alla fall en stenkross (vilket jag också hör även om jag inte riktigt förstod vad det var i början)... och ja visst ja, så har vi ju motorvägen och flygfältet. Ärligt så vet jag inte vad det kan störa mer än det som redan finns här i området.
</p>
<p>
5. Om vi sedan betänker på vilka som dras till motorbanor så skulle jag säga att det är en hyfsat kapitalstark grupp människor. Vi som gillar motorsport och inte drar oss för att köpa flera dyra fordon och plöja ner en mindre förmögenhet i vår hobby varje år. Jag vågar inte ens räkna på hur mycket jag lägger varje år på mitt motorintresse och mer lär det bli. Jag är ingen låginkomsttagare och ja jag betalar skatt till denna kommun. Fler som mig kommer dras till kommunen och det kommer generera klirr i skattkistan på kommunen. Skattepengar som kan gå till mina barns skola och vård och omsorg. Win - Win. Så ser jag på det i alla fall.
</p>
<p>
6. Inte nog med att motorfolk betalar skatt, vi vill ha service i form av allt från service, underhåll, däck, olja, verkstäder till fika, övernattningar, restauranger och ibland behövs även skamkärretjänster så man får hem sin kraschade älskling. En motorbana kommer generera en hel massa arbetstillfällen i kommunen. 
</p>
<p>
7. Sen är ju läget... Enköping - sveriges närmaste stad - perfekt plats för en motorbana. Hela Stockholm och runt mälaren får ju en hemmabana på nära håll. Idag åker vi långt till landets andra banor och det är långt till närmaste härifrån. Nej, Enköping är perfekt plats för en motorbana.
</p>
<p>
8. Sist men inte minst... det är ju så kul att köra på bana. Sann lycka helt enkelt. Många terapitimmar som inte behövs när man har kul i livet. 
</p>
<p>
Visst. Jag erkänner att detta bara är mina åsikter, mina tankar kring ämnet. Jag är partisk för jag älskar motorsport. Enköping har ett storat motorintresse, vilket märks inte minst på sommarhelgerna då alla fina sportbilar kommer fram. Och jag gillar att bo så här.
</p>
<p>
Men vad är de negativa sidorna då kan man ju undra? Jo... jag har tänkt, länge och väl, och jag vet faktiskt inte. De negativa punkter som kommit upp i debatten är inte något direkt konkret mer än "det kommer störa"... störa vad? Störa vem? Grustaget eller militärerna i skogen bredvid? Jag är i och för sig också kanske inte helt genomsvensk på ljudföroreningar, jag har ju bott inne i Stockholm och då måste man acceptera både biltrafik dygnet runt, utryckningsfordon dygnet runt, vägarbete utanför sovrumsfönstret på nätterna, gap och skrik och slagsmål i trapphuset osv. Jag tycker det är vansinnigt tyst här på gården. Men på sommarhelgerna då njuter jag för fulla muggar på tomten med min frukostkaffe till ljudet av endurohojarna som braaaaapar runt i skogen. Väldigt mysigt när man som jag vet att lyckan är att köra hoj. Riktig lycka låter BRUUUUUM!
</p>
<p>
Själv har jag börjat drömma om att öppna ett bed &amp; breakfast inkl enklare verkstadsjobb för bikers här på gården. Påbörjat min affärsplan och tidsplanen försöker jag synka med Viking Motor Parks varande eller icke varande. Nästa vecka är det som sagt var huvudförhandlingar i mark- och miljödomstolen kring byggstart, det är en öppen förhandling och alla ska få yttra sig. Själv ska jag stötta Viking Motor Park folket genom att jag tagit semester och kommer närvara de två dagarna (21 och 22 november) här i Enköping. Ställ upp du också om du har möjlighet, för visst vill vi ha en egen NÄRA motorbana här i Sveriges närmaste stad Enköping. Vill ni läsa mer gå in på Viking Motor Parks facebooksida där eventet finns så man kan säga om man kommer och deltar. Rockmorsan ställer upp, klart ni också ställer upp nu! Självklart kan ni även PM:a mig om ni har frågor så svarar jag så gott jag kan.
</p>
<p>
Hoppas vi ses på torsdag nästa vecka!
</p>
<p>
/Milla 
</p>
</font></div><div id="publicerad" style="margin-top: 8px; margin-bottom: 4px"><font color="#666666" style="font-size: 11px">Publicerad av: <a href="/forum/member.php?u=54933">Rockmorsan</a> | Tidpunkt: 12 / 11 - 2013 21:52 | <a href="/blogg/?inlaggid=5990"><img border="0" src="/css/blogg/kommentarer.gif"/> Kommentarer: 6</a></font></div></div></div>, <div id="inlagg" style="margin-bottom: 15px"><div style="margin-bottom: 8px"><font face="Verdana" style="border-bottom: solid 1px #555555; font-size: 12px"><b>Inläggsarkivet:</b></font></div><font face="Tahoma" style="font-size: 11px"> » <a href="/blogg/?inlaggid=6269">Det är april</a><br/> » <a href="/blogg/?inlaggid=6257">Livsglädje</a><br/> » <a href="/blogg/?inlaggid=6231">Massa pirr i kroppen</a><br/> » <a href="/blogg/?inlaggid=6225">Gav upp och köpte nytt</a><br/> » <a href="/blogg/?inlaggid=6223">Ska vi ta en hojtur älskling?</a><br/> » <a href="/blogg/?inlaggid=6218">Provresultatsdepp</a><br/> » <a href="/blogg/?inlaggid=6212">Jag är sjuk - HURRA!!!</a><br/> » <a href="/blogg/?inlaggid=6208">Hälsa, liv och död... köpte nya däck</a><br/> » <a href="/blogg/?inlaggid=6192">Hojmotivation hallå?</a><br/> » <a href="/blogg/?inlaggid=6191">Så här gör Milla: Byta kedja</a><br/> » <a href="/blogg/?inlaggid=6178">Bloggarna bara raderas</a><br/> » <a href="/blogg/?inlaggid=6173">Millas B&amp;B</a><br/> » <a href="/blogg/?inlaggid=6115">Egna drömmar och andras åsikter</a><br/> » <a href="/blogg/?inlaggid=6061">Skinnställsutmaningen 2014</a><br/> » <a href="/blogg/?inlaggid=6032">Födelsedag</a><br/> » <a href="/blogg/?inlaggid=6009">Giraffhjärtat vill ha mer</a><br/> » <a href="/blogg/?inlaggid=6006">Sporthojsfestande</a><br/> » <a href="/blogg/?inlaggid=5994">Huvudförhandlingar i mark- och miljödomstolen</a><br/> » <a href="/blogg/?inlaggid=5990">Motorbana på hemmaplan</a><br/></font></div>]
